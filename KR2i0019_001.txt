# -*- mode: mandoku-view -*-
#+TITLE: 吳越備史
#+DATE: 2015-09-23 10:05:10
#+PROPERTY: JUAN 0

<md:KR2i0019_SBCK_001-1b>¶九華太夫人皇考諱寛威勝軍莭度推官職方
郎中守大¶府少卿累贈禮部尚書開府儀同三司守太
師中書令追封英¶顯王皇妣水丘氏累封秦國太夫人
追封趙國太𤣥太夫¶人王即長子也先是五年邑中大
旱邑令命道士東方生起¶龍以祈雨生曰茅山前池中
有龍然不可起起必大異邑¶令乃止明年復旱又召東
方生起龍將臨池遽指王所居¶曰池龍已生此家矣時
<pb:KR2i0019_WYG_001-2a>
王已誕數日始誕之夕皇考方他¶適隣人急走告曰適
過君家後舍聞甲馬之聲甚衆非有¶盜乎皇考乃馳歸
王已誕矣復有紅光滿室皇考頗怪¶之將棄於井祖妣
知非常人固不許因小字曰婆留而井<md:KR2i0019_SBCK_001-2a>¶亦以名焉王自
幼常與羣兒聚戯于樹隂石上或伐薪必¶使羣兒聚以
供已隨多少而賞罰焉王嘗憩後山忽一石¶屹然自立
王志之(及貴建功臣精舍遂以石/為¶佛坐樹號衣錦將軍)十三年冬十月皇祖
太尉薨將葬之¶夕大風㧞樹於野詰旦術者引靈輀將
<pb:KR2i0019_WYG_001-2b>
就葬所謂皇考曰¶此㧞樹之穴是天啓也宜以葬遂窆
之畢術者撫王曰當¶貴此孫耳王常逰徑山書院有道
人洪湮者毎迎於門王¶頗惡之一日自後山僻徑而往
湮亦迎焉王問其故湮曰¶君非常人故預知耳¶
(乙/未)乾符二年夏四月浙西鎮遏使王郢作亂勅本道徴
兵<md:KR2i0019_SBCK_001-2b>¶討之時董昌戍石鏡鎮亦募鄉里之衆以副召王王
遂委¶質于董氏始為偏將王入軍中驍勇絶倫為董氏
所重¶(時王年/二十四)¶及董為杭州一日因事遣王之臨安途餘
<pb:KR2i0019_WYG_001-3a>
杭有瞽者善¶摸骨相集于龍光橋¶(在餘/杭縣)¶王因請相竟無
一言王一日自臨安還日已暮矣相者¶復在舊所王遂
贄金請相相者曰旁無人乎王曰獨¶在斯相者乃引臂乆
之嘆曰天下亂矣朞時之内再遇貴¶人言訖而去旬日
後王復以束帛至餘杭將酬之訪於鄉<md:KR2i0019_SBCK_001-3a>¶閭竟絶蹤跡¶
(戊/戌)五年冦盜蜂起有朱直管曹師雄王知新等各聚黨
數¶千剽掠於宣歙間秋九月王率本鎮兵討平之以功
聞授¶石鏡鎮衙内都知兵馬使遷鎮海軍右職
<pb:KR2i0019_WYG_001-3b>
(己/亥)六年秋七月黄巢擁衆二十萬大掠州縣淮南節度¶
使髙駢羽檄徴兵討之巢將及石鏡鎮衆纔¶三百人王
謂董氏曰黄巢以數萬之衆踰越山谷旗鼓相逺首尾
不應¶冝以伏兵襲之彼或少却則可逐矣巢前軍二千
餘衆果¶﨑嶇而至王率二十騎伏於草莽巢小將单騎
先進王親¶注弩射之應弦而斃伏兵遂起巢兵大潰王
謂衆曰此術<md:KR2i0019_SBCK_001-3b>¶止可一舉耳大軍必至則衆寡莫敵矣宜
乘勝張虛聲以¶懾之乃進屯八百里¶(古地/名也)¶途次逆旅遇
<pb:KR2i0019_WYG_001-4a>
老嫗因誡曰後有兵至當言臨安兵屯¶八百里未幾巢
兵果至具如所對賊衆相頋曰向止數騎¶尚不可當況
八百里乎遂不犯境王又伺其後軍殺獲人¶馬而還歸
功董氏淮南髙駢聞而偉之¶
(庚/子)廣明元年冬十二月黄巢犯闕僖宗入興元杭州始
建¶八都¶
　臨安縣曰董昌王副之餘杭縣曰陳晟於潛縣曰吳
　文<md:KR2i0019_SBCK_001-4a>¶舉鹽官縣曰徐及新登縣曰杜稜唐山縣曰饒京
<pb:KR2i0019_WYG_001-4b>
　冨春¶縣曰文禹龍泉縣曰凌文舉各聚千人以衛鄉
　里¶
既而髙駢召董氏赴廣陵王亦從焉時駢熟視王顧左
右¶曰此人他日爵禄必逺過於我時駢將大舉討巢命
董氏¶從行王謂董曰竊窺髙公無討賊之志茍從其行
功効不¶立是同坐罪宜以捍衛鄉里為辭董然之告於
駢駢因¶禮而歸焉是月黄巢自稱大齊皇帝¶
(辛/丑)二年春正月僖宗幸蜀改元中和勅髙駢為東靣行
<pb:KR2i0019_WYG_001-5a>
營¶都統起師討巢駢竟不出兵秋八月己丑夜星大如
杯椀¶交流如織至丁酉乃止<md:KR2i0019_SBCK_001-4b>¶　西晉之末五星互經天縱横無常未幾五胡之亂騐
　矣¶
九月詔授董昌杭州刺史授王都知兵馬使太子賔客¶
(壬/寅)中和二年秋七月浙東觀察使(彭/城)漢宏(姓犯/王諱)以天¶子
西幸乃遣弟漢宥馬軍都虞候辛約率兵二萬營於西¶
陵將圖浙西既燒漁浦刼富春兵勢甚盛董氏遣王率
<pb:KR2i0019_WYG_001-5b>
師¶禦之是月十二夜將渡江而星月皎然兵不可渡王
親掬¶江沙而吞之祝曰吾以義兵討賊天將見助願隂
雲蔽月以¶濟我師俄而雲霧四起咫尺晦暝王大喜即
先渡江竊賊¶號縱火斫其營精兵繼至破賊殆盡漢宥
辛約走之擁入¶溝塹士卒大半溺屍骸相枕冬十月漢
宏又率衢婺等<md:KR2i0019_SBCK_001-5a>¶四州兵七萬餘人遣登髙鎮將王鎮領
之營于江干連營¶相屬王率儒童鎮將徐靖浙江都逰
奕使阮結啣枚宵濟¶復大破之王鎮奔諸暨王獲漢宏
<pb:KR2i0019_WYG_001-6a>
所署主將憲官偽勅二¶百餘道俘馘萬計兵甲生口稱
是歸漢宏所掠民間妻女¶于鄉里者數百人是月詔王
兼侍御史¶
(癸/夘)三年春三月漢宏又分兵於黄嶺巖下貞女等三鎮
及¶山洞凡九十三所皆千餘人以圗大舉王率八都兵
自冨¶陽以趨之破黄嶺巖下及山洞三十餘所生擒貞
女鎮將¶陽元宗巖下鎮將史弁等仍焚其兵甲夏四月
漢宏自領¶兵屯諸暨古剥嶺至於亭山龜山之下王先
<pb:KR2i0019_WYG_001-6b>
攻諸暨獲糧<md:KR2i0019_SBCK_001-5b>¶二萬餘斛旋破古剥嶺亭山等寨賊皆宵
遁五月漢宏又¶遣將何肅黄珪等率本道排門軍營于
蕭山諸暨等處王¶親禦之破賊一萬餘人生擒都虞候
章公直餘皆走之冬¶十月漢宏又遣弟漢容與辛約巴
立李萬敵等㑹温處等¶州兵洎白丁十萬餘衆從蕭山
西陵大出戰船以謀宵濟¶王自新沙由漁浦而攻之戮
何肅等遂趨蕭山是月戊午¶王親與漢宏遇自午至戌
破賊大衆漢宏易服持膾刀而¶遁時軍中有異其状者
<pb:KR2i0019_WYG_001-7a>
將擒之漢宏誑曰我宰夫耳遂伏¶于亂屍之内得免次
日漢宏復舉餘黨四萬人來我師¶乘勝大敗之斬漢容
辛約及招討判官譚昇都知兵馬巴<md:KR2i0019_SBCK_001-6a>¶立先鋒李萬敵仍
獲漢宏偽淮海招討使印一紐戰艦五¶百艘馬四千蹄
兵甲萬計俘馘千人漢宏宵遁歸越¶
(甲/辰)四年春二月婺州王鎮執刺史黄碣請降於王漢宏
聞¶之使其下婁賚殺鎮而代之夏四月浦陽鎮將蔣環
㑹我¶師攻婺州生擒婁賚而還未幾勅命中使焦居燔
<pb:KR2i0019_WYG_001-7b>
為杭越¶通和使俾其改過王遂班師以待之漢宏因殺
王人密徴¶水師於温州刺史朱褒出戰船習於望海以
史惠施堅實¶韓公玟領之復圖水陸並進秋七月勅授
王國子祭酒兼¶御史大夫右千牛衛將軍冬十二月朔
天子南郊改元光¶啓<md:KR2i0019_SBCK_001-6b>¶(乙/巳)光啓元年春正月僖宗發蜀三月至京師冬十月授
王¶檢校散騎常侍右武衛將軍十二月監軍使田令孜
進逼¶帝如鳯翔
<pb:KR2i0019_WYG_001-8a>
(丙/午)二年春正月田令孜刼駕如寳鷄二月至興元冬十
月¶大將朱玫立襄王為帝¶
　書朱玫僭立煴為帝以正其反逆之罪也¶
是月一日王謂董氏曰除惡務去根本不爾當為後患
願¶以全師討之董曰然王即日進師以諸都兵馬使阮
結守¶梅市監陣使錢爽守雙童遏後使駱團守平水降
將使章¶可周唐晟王公備等守蘭頭江海遊奕使崔則
守羊石是<md:KR2i0019_SBCK_001-7a>¶月辛亥王親率師自諸暨趨平水導山路至
<pb:KR2i0019_WYG_001-8b>
曹娥埭癸¶丑破韓公玟因與朱褒遇水師戰䑲皆焚而
溺之甲寅進¶屯豐山梅城鎮將施堅實執漢宏右直將
張師及歸于王¶丙辰進㧞越城漢宏走台州辛酉戮漢
宏妻母弟姪及其¶黨史惠史侃都虞候蔡約於軍門十
二月丙午台州刺史¶杜雄執送漢宏至命斬于㑹稽市
漢宏斥刑者曰吾亷察¶也非汝輩可殺吾嘗夢手捧金
錢殺吾者錢公也乃請王¶親刃焉¶
　漢宏兖州使院之小吏也尋為大將領本州兵以禦
<pb:KR2i0019_WYG_001-9a>
　黄¶巢冦遂殺將首刼輜重而叛詔忠武軍討之不利
　復命<md:KR2i0019_SBCK_001-7b>¶前濠州刺史崔鍇招㩦之宏遂降授宿州刺史
　㑹浙東¶觀察使栁瑫以賄免官皆恥代之議者以宏
　降¶將也以降將代贓吏冝矣乃除之既有七州之地
　復萌¶逆節常㑹客酒酣謂衆曰天下喪亂金刀之䜟
　焉知非¶僕遂撫掌大笑後又㑹于使院有羣鴉噪庭
　樹上因使¶伐木有座者言此樹有年矣鴉噪乃常耳
　願勿為怪宏¶曰我將斬白蛇豈止此樹耶遂伐之又
<pb:KR2i0019_WYG_001-9b>
　嘗搆别第窮極¶雄壯一日有飛帛書署其門曰漢宏
　是賊豈冝造此大¶宅宅之中堂懸一錦傘守衛甚謹
　即夕失之人皆以為¶任俠所獲及舉兵至西陵將謀
　渡江乃禱於江干俄有<md:KR2i0019_SBCK_001-8a>¶一矢墜其前莫知所來宏頗
　惡之既敗棄其母挾妻¶而奔就執之日董庶人讓之
　宏曰成即是敗即非自¶古何有不敗之家不亡之國
　僕射有名將良䇿¶宏無之以至於此何必太讓哉¶
既而儒童鎮將徐靖以俘掠居人戮之於市北關鎮將
<pb:KR2i0019_WYG_001-10a>
(彭/城)¶孟安(姓犯王諱/故號彭城)與弟孟宿輒啟府庫散其本部仍執
亷使牌印王因¶饗於擊塲遂責之孟安即席謀王立斬
以狥時孟宿部兵¶屯於外王親撫之悉有其衆越人及
諸將皆推王為主王¶固讓董氏董遂權莅於越杭人復
請王代董氏時浙西節¶度使周寳承制以王權知杭州
軍州事兼杭州管内都指<md:KR2i0019_SBCK_001-8b>¶揮使是月赴本郡録其事以
聞詔授王檢校尚書¶
(丁/未)三年春正月帝在興元勅授王杭越管内都指揮使
<pb:KR2i0019_WYG_001-10b>
上¶武衛大將軍充杭州刺史董昌為越州觀察使¶
　凡國王自陪臣以下所授官爵自貞明戊寅以前制
　用¶詔勅皆自間道而至戊寅以後南康貢路阻絶則
　皆航¶海而至皆出其迎授徐審德本日月而書之他
　皆倣此¶
三月潤州客司軍將(彭/城)浩(姓犯/王諱)逐節度使周寳出於毗
陵推度¶支催勘使薛朗為主仍火其城是月帝至鳯翔
夏四月六¶合鎮使徐約攻䧟蘇州淮南髙駢為其下畢
<pb:KR2i0019_WYG_001-11a>
師鐸所幽乃¶召宣州觀察使秦彦為主五月王命東安
都將杜稜浙江<md:KR2i0019_SBCK_001-9a>¶都將阮結靖江都將成及率兵討薛朗¶
　初杭州山賊朱直為亂遂募八縣鄉兵以討之因為
　八¶都臨安董昌首之今東安浙江皆其數也其諸都¶
　地名都號首將名姓並見於前¶
六月師次陽羡與賊將李君旺遇大破之獲船八百餘
艘¶秋九月秦彦殺髙駢¶
　駢擁兵叛命信用妖人自取亡滅秦彦與畢師鐸出
<pb:KR2i0019_WYG_001-11b>
　師¶屢敗疑駢黨内應遂殺之髙駢之事豈非佛氏所
　謂輪¶廽果報者乎易曰積善之家必有餘慶積不善
　之家必¶有餘殃曽子曰出乎爾者反乎爾者也若髙
　駢所得猶<md:KR2i0019_SBCK_001-9b>¶未足以償數千人之怨纔足以見天道好
　還之不差忒¶耳¶
是月詔加王檢校户部尚書至日王師次禹城斬賊將
丁¶重德屬將趙君度走之遂進攻常州丁從實棄城宵
遁
<pb:KR2i0019_WYG_001-12a>
　從實浙西小將也有微功於周寳故用為是郡郡人
　以為¶暴虐號為丁滅門及是奔于海陵鎮鎮使髙霸
　及楊¶行密同入海赴髙駢之難從實竟為行密所害¶
十月周寳遂歸于王王以屬郡禮具櫜鞬迎之於郊仍
舍¶于樟亭驛是月廬州刺史楊行密始入淮南十一月
十二¶日文穆王生十二月命杜稜為常州制置使遣阮
結等進<md:KR2i0019_SBCK_001-10a>¶攻潤州是月乙未周寳卒¶
　寳字尚珪曽祖侍選唐滄州魯城令幽薊之亂魯城
<pb:KR2i0019_WYG_001-12b>
　¶以一邑拒冦為賊所害祖光濟左贊善大夫依侯希
　逸¶於平盧軍為衙門將毎行陣獲攻魯城者必殺之
　以祭父¶父懷義以武藝為韓臯所重累官至工部尚
　書天德軍¶使寳即第三子也以父廕為千牛備身尋
　求去職依天¶平軍帥武宗三年徴方鎮有才器者入
　宿衛寳因𨽻右¶神䇿軍出為良源鎮將有戎政本軍
　表聞授右廂都押¶衙馬步軍知軍事大將軍出涇州
　聚糧二十餘萬斛黄¶巢之亂移鎮海軍節度使僖宗
<pb:KR2i0019_WYG_001-13a>
　幸蜀加授右僕射檢校<md:KR2i0019_SBCK_001-10b>¶司空中和二年拜同平章事
　時朝廷以丞相王鐸率諸¶道兵復長安以寳為天下
　租庸副使兼管内營田使五¶年特授進檢校太保兼
　侍中進封本郡王至是以疾薨¶年七十四子璵嗣比
　唐制武選以馬上擊毬較其能否¶有置鐡鈎於毬杖
　以相擊寳嘗遇此選為鐡鈎所摘一¶目睛突寳即取
　而吞之復擊毬遂獲頭籌授涇原勅賜¶一木睛以代
　之木睛不知何木視之亦明置水中無所¶礙真睛矣
<pb:KR2i0019_WYG_001-13b>
　一日早起盥漱其睛墜水盆中侍姬竊笑寳¶怒曰我
　瞎漢何足笑也遂殺之潤州衙軍以軍額號鎮¶海軍
　盖宿舊也寳復置親信號決勝軍處之後樓使其<md:KR2i0019_SBCK_001-11a>¶子
　璵揔之衆號為後樓軍其衣食糧賜數倍於鎮海士¶
　卒頗有怨望因恣横于外一日㑹客于後樓即席有
　言¶其事者則殺之而薛朗與鎮海將(彭/城)浩素友善遂
　以寳意示¶之且誡其戢下浩聞之憤曰可以免禍者
　不過反耳是¶夕遂率鎮海軍叛乃推朗為主寳聞亂
<pb:KR2i0019_WYG_001-14a>
　率家屬跣襪¶拓芙蓉門召後樓軍曰後樓軍兒郎能
　救我乎後樓聞¶之亦同叛焉寳遂奔髙駢駢與寳夾江
　為鎮頗有嫌隙及¶奔駢駢遺書曰竊承走馬以及奔牛
　遣送黄虀一瓶葛¶粉十斤以表虀粉之意寳在涇原
　至於金陵多㑹賔客¶歡宴終日後庭樂妓百餘人水
　陸餚饍日極豐羙以撫<md:KR2i0019_SBCK_001-11b>¶養欠均以致叛亂得非驕奢
　蠧其福禄而使然乎¶
(戊/申)文德元年春正月孫儒殺秦彦畢師鐸
<pb:KR2i0019_WYG_001-14b>
　彦等因髙駢信妖𢡖酷遂亂殺駢并殺駢子弟甥姪
　有¶一婦人臨刑㦸手大罵曰我必訴於上帝使汝等
　後日¶舉家戮殺一如我今日至是果如所言¶
是月駕在鳯翔丙寅我師克潤州生擒薛朗而還王命
剖¶心以祭周寳(彭/城)浩走之王命阮結為制置使又命築
嘉興¶縣城二月駕還長安大赦改元文德三月朔日有
蝕之僖¶宗疾革命立夀王為太弟帝崩太弟即位是為
昭宗詔加¶王檢校司空夏四月孫儒入淮南䧟揚州楊
<pb:KR2i0019_WYG_001-15a>
行密奔海陵<md:KR2i0019_SBCK_001-12a>¶復歸廬州秋九月王命從弟銶率兵討徐
約於蘇州盡驅¶州人以守城皆文其面曰願戰南都有
軍事衙推陳車¶(車本二名上字/犯忠獻王諱)¶謂人曰南都者盖都邑
之稱杭州其終建國乎冬十一月¶楊行密攻殺宣州刺
史趙鍠而有其地¶
(己/酉)龍紀元年春正月朔改元三月我師破徐約於蘇州
約¶奔入海中箭而死¶
　約曹州人初從黄巢攻天長遂歸髙駢用為六合鎮
<pb:KR2i0019_WYG_001-15b>
　將浙¶西周寳子婿楊茂寳為蘇州刺史約攻破之遂
　有其地¶而制度不軌刼王貢賦至是而滅冝哉<md:KR2i0019_SBCK_001-12b>¶王命海昌都將沈粲權知蘇州事夏四月丁丑命築安
衆¶營於臨安五月甲辰潤州阮結卒¶
　結字韜文錢塘人也杭州建八都結亦副焉中和二
　年¶以征漢宏有功授散騎常侍光啟三年征常州又
　平潤¶州累授户部尚書四年充潤州制置使尋遷刑
　部尚書¶初徐約之黨三千餘人來降結撫之失所因
<pb:KR2i0019_WYG_001-16a>
　散香於甘¶露寺輒為所叛卒投于江遂成疾而卒年
　四十六¶
王以其弟右驍衛將軍阮綽領其本郡仍命成及代之¶
及盡誅其叛卒秋七月勅授王金紫光禄大夫檢校司
空¶本州防禦使冬十月勅除給事中杜儒休為蘇州刺
史以<md:KR2i0019_SBCK_001-13a>¶沈粲為制置使十一月帝南郊更名&KR1262;改元大順
是月宣¶州楊行密遣將李友陷我毗陵執杜稜而去¶
　初李友攻毗陵鑿穿地道而入兵甲俱以土中夜入
<pb:KR2i0019_WYG_001-16b>
　于¶稜之寢室因執稜于卧榻而去¶
十二月淮南孫儒遣其下(彭/城)建封(姓犯/王諱)帥衆陷我潤州
成及奔¶歸¶
(庚/戌)大順元年春正月戊子朔皇帝受册尊號大赦夏四
月¶勅遣使徴兵討李克用因路逺事遂寢秋七月常州
李友¶陷我姑蘇制置使沈粲害刺史杜儒休及兄延休
而奔於¶我王以其失備復害刺史將欲誅之粲遂奔孫
儒<md:KR2i0019_SBCK_001-13b>¶
<pb:KR2i0019_WYG_001-17a>
　初沈粲之攻杜儒休儒休曰勿殺我與爾金粲曰殺
　爾¶金將焉往遂殺之儒休延休異母兄弟也同日而
　生至¶是同日而死異哉¶非聖人不能知其所以然也
是月楊行密遣將張行周為常州制置使八月制加王
吳¶興郡開國男閠九月孫儒復遣(彭/城)建封攻毗陵殺張
行周¶而復困姑蘇是月王命築新夾城環包氏山洎秦
望山而¶廽凡五十餘里皆穿林架險而版築焉王嘗親
勞役徒因¶自運一甓由是驂從者争運之役徒莫不畢
<pb:KR2i0019_WYG_001-17b>
力冬十一月¶孫儒陷姑蘇李友奔常熟十二月孫儒歸
淮南仍以沈粲¶為制置使是月勅遣使髙品賜官誥加
王檢校司空同平<md:KR2i0019_SBCK_001-14a>¶章事¶
(辛/亥)二年春正月孫儒自淮南復入姑蘇將乘勝以圖我
王¶出舟師以禦之儒遂絶南顧夏四月彗星見大赦天
下秋¶七月城東安鎮冬十二月孫儒燒掠蘇常遂逼宣
州因圍¶楊行密行密遣使求救于我王出糗糧甲兵以
助之是¶月常州甘露鎮使陳可立據本州王遣師平之
<pb:KR2i0019_WYG_001-18a>
(壬/子)景福元年春正月丙午朔大赦改元二月命從弟銶
為¶蘇州招輯使夏四月初陞杭州為武勝軍授王本軍
防禦¶使六月王出師㑹宣州兵敗孫儒于宣城行密斬
孫儒傳首¶京師宣州以沈粲歸王戮之于市而行密因
有廣陵焉<md:KR2i0019_SBCK_001-14b>¶　初楊行密軍師張某或曰李某頗善占筭前一日謂
　行¶密曰明日大水亭午可獲孫儒時畏日曦赫儒兵
　正勝¶人皆哂其言及詰旦西北有雲大如箕漸漸彌
<pb:KR2i0019_WYG_001-18b>
　漫俄而¶㴻雨大水暴作儒謂衆曰城中大水將及我
　諸營自顧¶無相救也俄而水深丈餘城中知其號令
　乃徑出兵以¶擊儒營他皆不救因獲儒軍師之言果
　騐¶
是月泉州王潮攻陷福州殺范暉而有其地¶
　亦作鮑姓乃陳巖之子婿也巖為福州數年而卒以
　暉¶繼之至是為王潮所害時福州嘗有僧記之曰潮
　水來¶岩頭沒潮水去矢口出矢口盖言將來繼潮之
<pb:KR2i0019_WYG_001-19a>
　人也<md:KR2i0019_SBCK_001-15a>¶(癸/丑)二年春二月楊行密以其將田頵牧宣州安仁義牧
潤¶州夏閠五月詔授王本軍團練使蘇杭等州觀察處
置使¶進封彭城郡開國侯食邑七百户秋七月丁丑王
率十三¶都兵洎役徒二十餘萬衆新築羅城自秦望山
由夾城東¶亘江干洎錢塘湖霍山范浦凡七十里咸通
中京師有望氣¶者言錢塘有王者氣乃遣侍御史許軍
中使許計賫璧來¶瘞秦望山之腹以厭之使廽望氣者
<pb:KR2i0019_WYG_001-19b>
言必不能止又郭璞¶著臨安地志云天目山前兩乳長
龍飛鳯舞到錢塘海門¶山起横為案五百年生異姓王¶
至是果騐
　率十三都者八都之外有紫溪保城龍通王泉三鎮
　是<md:KR2i0019_SBCK_001-15b>¶為十三都¶
九月制授王鎮海節度浙江西道觀察處置等使潤州
刺¶史¶
　先是今年三月詔以鳯翔宿衛耀德都頭李鋋授特
<pb:KR2i0019_WYG_001-20a>
　進¶同平章事領浙西差朝廷以李茂貞徹海王忠其
　黨將¶奪之權乃有此授而丹陽已為淮人所有鋋不
　能至所¶治至是命王時議當之又周寳莅丹陽州人
　凡有期必¶曰待錢來斯之應也蜀禪月大師休公嘗
　上詩曰今¶日再三難更讓䜟辭唯道待錢來明矣¶
(甲/寅)乾寜元年春正月乙丑朔大赦改元二月王命成及
權<md:KR2i0019_SBCK_001-16a>¶蘇州刺史三月制王自光禄大夫檢校司徒進充本
道營¶田招討鹽鐡制置發運等使夏五月勅遣中使(彭/城)
<pb:KR2i0019_WYG_001-20b>
延鉅(姓犯/王諱)特¶授王開府儀同三司同中書門下平章事
六月勅遣中使¶賈居蟾賜王私門立㦸¶
(乙/夘)二年春二月進封王開國公食邑一千户是月威勝
軍¶節度使董昌僭稱皇帝建元順天國號羅平¶
　年號或云天册或云天聖皆非也江東羅諌議隱撰
　吳¶越行營露布曰羅平者啓國之名順天者建元之
　始又¶曰以將門稱天册之樓以㑹府為宣室之地明
　矣
<pb:KR2i0019_WYG_001-21a>
昌以書告王其所稱云權即羅平國位印文曰順天治
國<md:KR2i0019_SBCK_001-16b>¶之印王得之召賔吏以議曰董氏昔吾鄉黨也今吾
隣藩¶也其豐功茂績崇名厚禄又吾所以贊成也今採
聼妖妄¶遂圖僭亂吾已受朝廷將相當徴兵以討之然
惡跡方¶炳庶或能改吾先馳書以勉之救其覆族之祸
衆悉稱善¶乃遣賔屬沈滂率將吏數百人移書以諫之
曰與其閉門¶作天子與九族百姓俱作塗炭不若開門
作節度使終身¶冨貴無憂也及今悛悔尚可及矣昌竟
<pb:KR2i0019_WYG_001-21b>
不聼王乃表聞之¶仍又親率兵至迎㤙門望樓再拜且
諭曰大王奄有數州位¶兼將相非不貴矣非不冨矣一
旦顛倒兵柄改易臣節自¶貽伊戚禍不旋踵今率諸州
兵至城下以俟大王改過茍<md:KR2i0019_SBCK_001-17a>¶不見聼則天子赫怒羽林
黄頭濟江而至襲大王之城非¶唯大王有累卵之危實
鄉黨生靈皆歸鼎㸑矣禍福之道¶唯大王擇之昌於是
送犒師錢二億萬仍執妖人應智王¶温室巫姬阿韓掾
吏吳瑤秦昌裕至於軍門且言待罪于¶天子王遂誅應
<pb:KR2i0019_WYG_001-22a>
智等而還復表其事時越州都指揮使馬¶綽指揮使駱
團出降俄而詔王討昌又勅遣中使髙品李¶重密來勞
我師仍削奪董昌官爵¶
　詔曰夫雷霆霜雪上天降以成物明賞飭法哲王垂
　以¶理人是則陽春不可以獨為嵗功仁恕不可以專
　為君¶德威刑之作其在茲乎朕以𦕈躬祗膺大寳奉
　祖宗之<md:KR2i0019_SBCK_001-17b>¶丕訓荷天地之洪休八年于茲一日無怠遜
　於志者既¶求諸道逆于心者必本於情茍懲誡之不
<pb:KR2i0019_WYG_001-22b>
　明懼典章之¶斯廢威勝軍節度使隴西郡王董昌出
　於行伍屬遇艱¶難權握兵戎位崇將相器纔盈而自
　覆鼎必折而遂傾¶因慿生祠輒有狂計假陳妖異惑
　亂邪巫鼓噪危樓偽¶為建國不思理代徒生犬吠之
　音欲就叢祠妄舉狐鳴¶之兆賴浙西節度使錢(諱/)與
　諸司等皆忠誠憤激壯節¶堅髙始以逆順之理飛章
　諭之而不悟次以攻伐之謀¶盟約脅之而不回至于
　率兵直以摩壘雖復假言幻惑¶止遏兇邪終為閉壁
<pb:KR2i0019_WYG_001-23a>
　偷安不便束身歸罪是其隂詐猶<md:KR2i0019_SBCK_001-18a>¶欲張皇魚戯鼎而
　雖亦可哀蜋拒轍而終為不率天討¶有罪鬼得而誅
　其董昌在身官爵並削奪仍委(諱/)進¶兵攻討越州城
　士庶且多寧無勇敢之徒善以功名自¶許如有梟戮
　生擒董昌者授以三品正員賞錢一萬貫¶如先有官
　者超三資酧奬如是董昌威制曽助妖謀幡¶然改圖
　轉禍為福有所自効者罪並不問賞則與之於¶戯惡
　殺好生君人令德仗順伐逆武夫令猷鳴鼓而攻¶既
<pb:KR2i0019_WYG_001-23b>
　非獲已奮戈而起亦冝慎諸勿發勿焚無誤無失罔¶
　俾觀聼謂我黷武而勤兵也¶
夏四月辛夘蘇州雨雪乙巳皇考太師薨六月制授王
檢<md:KR2i0019_SBCK_001-18b>¶校太傅彭城郡王兼浙江東道招討制置兩浙鹽鐵發
運¶等使是月王起師討董昌秋七月制授王起復雲麾
將軍¶上金吾衛大將軍員外置同正員是月帝幸莎城
旋至石¶門鎮八月車駕還京於是董昌求援於淮帥楊
行密行密¶遣將䑓濛等困圍姑蘇以應昌冬十月行密
<pb:KR2i0019_WYG_001-24a>
又遣安仁義¶田頵等攻我鎮戍昌遣裨將陳郁鍾福朱
黨屯於香嚴寺¶又遣李蕙崔温屯于石侯¶(香嚴石侯/皆地名)¶王
命武勇都知兵馬使顧全武馬歩軍都知兵馬使王球¶
率兵往逐之遂戮李蕙崔温等未幾昌復搆湖州刺史
李<md:KR2i0019_SBCK_001-19a>¶師悅率兵四千餘人侵我封境又遣徐淑困我嘉禾
王命¶内衙都虞候方密襲之不克更命顧全武率所部
禦之¶因破烏燉光福二砦而府城東接大江賊不得聚
然沙路¶平漲賊之游兵得以來往王謂全武等曰賊若
<pb:KR2i0019_WYG_001-24b>
有我江壖¶襟𢃄甌越則不可當也汝善禦之十一月衢
州刺史陳儒¶卒弟岌嗣時顧全武遣偏將孟寳蔣燔率
兵屯于西陵是¶月勅王依前起復檢校太傅兼侍中加
食邑一千户是嵗¶終郊封胥山伍子胥為惠應侯¶(封胥/山祠)
(不詳詔命日月羅代集有碑云三年閠三月¶則知/詔下之明年為碑今按長厯乾寜三年今甘崇耳)<md:KR2i0019_SBCK_001-19b>¶(丙/辰)三年春正月勅授費州刺史髙¶彦夷州刺史沈夏並
檢校司空是月安¶仁義出戰船從湖州將渡江以應董
昌王命武勇都指揮¶使許再思等禦之仁義竟不敢渡
<pb:KR2i0019_WYG_001-25a>
然沙路之患未弭乃祭¶江海而禱胥山祠一夕驚濤沙
路悉毁江壖一隅無所患¶矣昌又遣徐珣李𤣥賔等據
肅清四朴九鄉之地王命顧¶全武王球擊之徐珣等來
降昌又遣將湯舊領兵守石城¶袁邠領兵守永寜時昌
鎮遏使朱威與賀蘭風招輯使孫¶仲殷等並投欵于王
旦為越軍所襲朱威等由海道而至¶二月王命顧全武
許再思自西陵趨石城與湯舊遇遂破<md:KR2i0019_SBCK_001-20a>¶石城¶(去越城僅/三十里)¶
生擒其黨六百餘人湯舊等走還昌不能援三月我師
<pb:KR2i0019_WYG_001-25b>
復¶攻餘姚袁邠因大戰賊黨逃溺者相半而明州刺史
黄晟¶遣指揮使梁從晊率兵來應我師袁邠堅壁自固
昌益兵¶以救之顧全武遣武勇隊主(彭/城)彦章¶截其¶衝要
生擒賊將徐宣斬首二百餘級昌又遣暨陽鎮將陳都
自南秦(秦一/作臻)了口至于冨陽漁浦等處屯聚王命王球
等擊之仍遣婺州兵及諸¶鎮兵以應之時陳都率其黨
千餘人來降夏四月我師執¶袁邠及偏將潘薦等凡二
千餘人王以朱威復為永寜鎮<md:KR2i0019_SBCK_001-20b>¶使是月顧全武進圍越
<pb:KR2i0019_WYG_001-26a>
城而楚武王馬某始有湖湘之地¶(王馬姓名犯宣祖/廟諱故以諡易之)¶五
月辛已董昌親閲戰于五雲門仍懸玉帛以誘我師顧¶
全武許再思等奮擊之其黨大敗昌愕視而退至是始
懼¶自去其帝號¶
　初城中有言王師雄壯强盛者輒怒而斬之有言王
　師¶兵疲而糧絶者則喜而賞之于是親閲我師奮擊
　始大¶懼而退¶
次日王命分兵進攻以顧全武充諸軍都虞候東面都
<pb:KR2i0019_WYG_001-26b>
知¶兵馬使與指揮使孟寳等攻五雲門王球充右副指
揮使<md:KR2i0019_SBCK_001-21a>¶與蔣燔攻亭山及申光門陳章充右副指揮使與
錢顔¶攻關子門許再思充馬軍都虞候北面都知兵馬
使攻昌¶安門駱團充西面都指揮使攻迎恩門是月癸
未越城將¶㧞而䑓濛等陷我姑蘇刺史成及被執王乃
召全武議將¶分兵西陵以偹北冦全武上言曰賊之根
本繫于甌越豈¶以失一姑蘇而遂逭天討願先㧞越城
然後復茂苑未遲¶王從之乙未董昌猶據牙城拒之王
<pb:KR2i0019_WYG_001-27a>
紿昌曰奉詔令大王¶致仕歸臨安昌乃送牌印而出顧
全武遣上武勇都監使¶吳璋執昌至而斬之越州平王
命散府庫金帛以賞將士¶開倉廩以賑貧乏又斬偽宰
相李邈蔣環等十餘人以下<md:KR2i0019_SBCK_001-21b>¶脅從者悉宥之¶
　董昌臨安人也始為土團軍破山賊有功為石鏡鎮
　¶將尋遷杭州平(彭/城)漢宏復除越州其始起餘杭洎
　領甌越頗有亷儉之度累授開府儀同三司檢校太
　尉同平章¶事封隴西郡王時屬京師喪亂文籍多亡
<pb:KR2i0019_WYG_001-27b>
　越州有裴氏¶書樓昌悉取其書以貢授諸道採訪圖
　籍使既而恣為¶淫虐凡按罪人無輕重枉直必命骰
　子使之對擲勝者¶宥之否則殺之而案牘不復叅決
　但一槩誅戮而越州¶有白樓門門外即殺戮之所地
　為之殷守閽者嘗夜聞¶鬼哭凡軍中制度多所改易
　𨽻中軍者衣黄布背印威<md:KR2i0019_SBCK_001-22a>¶儀二字𨽻外軍者衣白布
　字號如之凡所器玩無小大皆¶號以元字軍中文其
　臂者亦如之識者以為元者錢之¶文也皆當歸錢氏
<pb:KR2i0019_WYG_001-28a>
　昌建生祠諸郡置土馬有誑馬嘶發¶汗者畢被賞又
　立將吏木偶悉用長釘以釘其足曰使¶三二百年免
　有顛踣末年盈滿遂圖僭亂故妖人應智¶等竟以幻
　惑進愚民俗吏致龜魚符印者日以百數又¶集無頼
　之徒皆斷腕劈耳號曰感恩都以偹腹心及議¶立國
　號有客使倪德儒語昌曰中和辰巳間越中嘗有¶聖
　經云有羅平鳥主越人禍福敬則福慢則禍於是民¶
　間悉圖其形以禱之今觀大王署名與當時鳥狀相
<pb:KR2i0019_WYG_001-28b>
　<md:KR2i0019_SBCK_001-22b>¶𩔖乃出圖示昌昌欣然遂以為號僭立之際年月日
　時皆¶用夘從妖言也或云古䜟書云漢東㟁上重日
　生昌以¶名應之故悉用夘以符日出之義也初昌議
　立㑹稽¶令吳鐐諌曰大王不為真諸侯以傳子孫欲
　為假天子¶以取滅亡也昌族誅之山隂令張遂曰浙
　東雖領六州¶大王稱帝彼不從徒守孤城為天下笑
　昌又殺之節度¶副使黄碣惡其惑亂屢諌碣家奴有
　致印於昌者碣將殺¶奴奴遂投昌匿之碣乃密致書
<pb:KR2i0019_WYG_001-29a>
　於管權官李滔曰順天¶將期一統其如之何以愚計
　之針豈為矟耶有竊¶其書送昌昌集召議之碣曰今
　王室雖衰天人未厭大<md:KR2i0019_SBCK_001-23a>¶王興於畎畆受朝廷厚恩位
　兼將相富貴極矣奈何一¶旦忽為滅族之計昌詬之
　曰爾賊負我好聖明時三公¶不能待先求死耶遂斬
　碣首投諸厠中仍族誅之而李¶滔亦遇害識者以昌
　言先求死者盖相繼之兆也自王師攻討而遷延未
　克者以其姪真小得¶衆志耳俄而真與小將刺羽不
<pb:KR2i0019_WYG_001-29b>
　和譖于昌而殺之衆由是¶觧體作亂盖天之所廢然
　也¶自前年仲冬不雨至是月乃雨昌暴虐如是今平
　¶之乃雨¶
秋七月李茂貞犯闕帝幸華州八月勅授王檢校太尉
兼<md:KR2i0019_SBCK_001-23b>¶中書令加食邑一千户實封一百户賞去偽之功也
仍遣¶供奉官甯全道賜王旌節又遣中使韓彛範來宣
諭將授¶王越州王固讓遂除宰相王摶(亦作/溥)出鎮越州
摶以王有¶大勲冝當所授復固請辭冬十月勅改越州
<pb:KR2i0019_WYG_001-30a>
威勝軍為鎮¶東軍授王領鎮海鎮東等軍節度使十一
月戊子湖州刺¶史李師悅卒子繼徽嗣¶
　師悅要節制於朝廷制授忠國軍節度使使臣未及
　境¶師悦已寢疾使人覘之回報旌節已至蕪湖師悅
　聞之¶喜不及拜命而卒¶
是月安仁義由南蕩率餘黨攻東陽刺史王壇堅壁自<md:KR2i0019_SBCK_001-24a>¶固¶
(丁/巳)四年春正月帝在華州是月王命行軍司馬杜稜都
<pb:KR2i0019_WYG_001-30b>
監¶使吳璋率兵救東陽安仁義復攻睦州一夕大風雨
賊衆¶驚擾而遁夏四月命顧全武與王弟鎮并武勝軍
都指揮¶使沈夏陳璋髙遇許再思等率兵自海道以救
嘉禾時諸¶將皆欲緩進惟全武請倍道兼行王從之一
日師次嘉禾¶圍逼已乆城中莫知所之遽見我旗號皆
大悅賊亦謂之神是日遂¶内外夾擊擒賊將李宗禮偏
將顧金等二十餘人俘馘不¶可勝計乘勝大破賊寨十
有八所又擒賊將魏約張宣楊¶燔閻建等士卒三千餘
<pb:KR2i0019_WYG_001-31a>
人嘉禾平全武等又乘勝逐田頵<md:KR2i0019_SBCK_001-24b>¶于驛亭埭頵由吳興
而遁於時大水我師逐之斬馘沉溺¶者僅于十里¶
　初安仁義田頵之攻我也乃請淮帥楊行密率兵親
　至¶㩦一僧&KR0221;肩者來視王城僧曰此腰鼓城也擊之
　終不¶可得又聞城中鼓角之聲曰錢氏子孫皆當貴
　盛未可¶圖也行密乃先歸而安仁義田頵駐屯于北
　郊復有電¶火焚頵營震折威鎗由是俱敗天使然也¶
六月己酉王如東府受鎮東節鉞
<pb:KR2i0019_WYG_001-31b>
　先是勅命到時王謂衆曰淮冦未殄吾不敢奉命至
　是¶方行<md:KR2i0019_SBCK_001-25a>¶秋七月庚寅王至自東府命顧全武率師復姑蘇八月
我¶師屯崑山既而勅王起復加食邑一千户又遣中使
焦楚¶鍠賫鐡劵至¶
　劵文曰維乾寜四年嵗次丁巳八月甲辰朔四日丁
　未¶皇帝若曰咨爾鎮海鎮東等軍節度浙江東西道
　¶觀察處置營田招討等使兼兩浙鹽鐡制置發運等
<pb:KR2i0019_WYG_001-32a>
　使開¶府儀同三司檢校太尉兼中書令持節潤越等
　州刺¶史上柱國彭城郡王食邑五千户實封一百户
　錢某朕¶聞銘鄧隲之勲言垂漢典載孔悝之德事羙
　魯經則知¶褒德䇿勲古今一致頃者董昌僭偽為昏
　鏡水狂謀惡<md:KR2i0019_SBCK_001-25b>¶跡淬染齊人爾披攘兇渠盪定江表忠
　以衛社稷惠¶以福生靈其幾也氛祲清其化也疲羸
　泰拯於越於塗¶炭之上師無私焉保餘杭於金湯之
　固政有經矣志奬¶王室績冠侯藩溢于旂常流在丹
<pb:KR2i0019_WYG_001-32b>
　素雖鍾繇刋五熟之¶釜竇憲勒燕然之山未足顯功
　抑有異數是用錫其金¶板申以誓詞長河有似帯之
　期泰華有如拳之日惟我¶念功之㫖永將延祚子孫
　使卿長襲寵榮克保冨貴卿¶恕九死子孫三死或犯
　常刑有司不得加責承我信誓¶往惟欽哉冝付史館
　頒示天下¶
是月勅封胥山惠應侯為吳安王<md:KR2i0019_SBCK_001-26a>¶　景福二年始作羅城而江濤勢激板築不能就王因
<pb:KR2i0019_WYG_001-33a>
　禱¶之沙漲一十五里餘功乃成故有惠應之請前年¶
　安仁義以游兵往復禱之一夕驚濤沙路盡毁至是
　感¶其靈貺請而封之¶
九月湖州刺史李繼徽以州附淮南牙將沈攸拒之繼
徽¶遂奔是月乙未王親廵吳興收繼徽家屬凡二百餘
人而¶還湖州平王命海昌鎮將髙彦為湖州制置使¶
　李繼徽亦作彦徽父師悅乃徐州馬歩院之小吏也
　¶屬王仙芝作亂遂投行伍役以獻黄巢首級功遂授
<pb:KR2i0019_WYG_001-33b>
　是¶郡師悅能書長於斷讞州有十五都頭其下俱數
　千人<md:KR2i0019_SBCK_001-26b>¶師悅撫之盡得其所時朝廷命將代師悅召諸
　校議之¶咸曰但慮君侯厭小郡耳不爾則茍有代人
　斷不奉詔¶㑹進士顧雲旅逰于霅乃請雲草奏論之
　雲表略云觀¶龍綸而仿彿猶鳯篆而依稀因不復代
　矣師悅在任置¶舟楫樹倉廪以圖割據董昌僭偽師
　悅率兵食以應之¶至是繼徽復以㩦貳而敗焉初繼
　徽將納淮人也沈攸¶以逆順之理諭之其衆因誓曰
<pb:KR2i0019_WYG_001-34a>
　附李氏者居西附沈氏¶者居東而居東者十得其九
　繼徽於是惶惑而遁矣¶
冬十月淮人以䑓濛守姑蘇代朱黨也十一月己邜台
州¶刺史杜雄卒<md:KR2i0019_SBCK_001-27a>¶　雄台州楊梅鎮人也初與朱黨婁文俱為草冦婁文
　¶以雄為副文害刺史羅虬遂侵(彭/城)漢宏不利因降漢宏
　署婁¶文知明州亊以杜雄知台州後漢宏敗率其下
　六百餘¶人奔雄雄使偏將方師立饗漢宏于驛亭其
<pb:KR2i0019_WYG_001-34b>
　黨皆醉遂¶執漢宏歸越董昌奏授雄為德化軍使至
　是而疾¶卒¶
(戊/午)五年春正月帝在華州改元光化是月我師救蘇州
生¶擒淮將李近思斬首一千餘級又斬其將梁琮張顒
等而¶楊行密復遣將李簡率兵五千餘衆屯於無錫我
師復攻¶之獲其偏將陳益等而還餘皆走之是月王以
越州指揮<md:KR2i0019_SBCK_001-27b>¶使駱團為台州制置使二月勅移鎮海軍于
杭州為理所¶從王請也又授都押衙董(名犯太祖/諱上一字)等恩
<pb:KR2i0019_WYG_001-35a>
命有差秋七月¶勅授王檢校太師賜定亂安國功臣八
月車駕還京九月¶婺州刺史王壇遣將攻東陽王命使
諭之息民故也冬十¶月王遣顧全武率師克蘇州䑓濛
李德誠等皆宵遁其下¶秦裴因力屈而降蘇州平¶
　初遣顧全武等攻蘇州淮將刺史䑓濛等皆棄城宵
　遁¶獨秦裴守崑山不下全武攻之裴屢出戰復靳侮
　全武¶全武怒益兵引水灌城城壞乃出降王曰爾軍
　弱如此¶何敢乆為旅拒裴曰裴義不負楊公今力屈
<pb:KR2i0019_WYG_001-35b>
　而降耳王<md:KR2i0019_SBCK_001-28a>¶善其言而全武亦請宥之王從其請¶
王以嘉興都將曹圭權蘇州制置使㝷命為本州刺史
是¶月勅王兼兩浙安撫使加食邑一千户實封一百户
閠¶十月婺州王壇抗命王遣師伐之而衢州刺史陳岌
貳於¶我王復遣顧全武等討之十一月成及至自淮南
王亦以¶魏約等歸淮南以報之¶
(己/未)光化二年春正月我師大敗陳岌黨于龍丘二月勅
遣¶高品周道安改王本縣石鏡鄉為廣義鄉臨水里為
<pb:KR2i0019_WYG_001-36a>
勲貴¶里所居安衆營為衣錦營仍賜兩浙行軍司馬杜
稜以下¶一百二十人並號贊忠去偽功臣三月婺州王
壇求救于<md:KR2i0019_SBCK_001-28b>¶淮南夏四月勅陞杭州為大都督府是月淮
帥遣將康儒¶等來應東陽王命副指揮使方密羅聚等
濟師於婺州及¶蘭溪義烏等縣秋七月淮人有使入衢
州者為我師殺之¶仍獲陳岌所送楊氏地圖州印以歸¶
(庚/申)三年春正月淮將康儒徐從臯等復攻婺州王遣從
弟¶銶率師討之三月我師大敗賊徒于軒渚遂絶其糧
<pb:KR2i0019_WYG_001-36b>
康儒¶等由清溪而遁夏五月勅遣中使王金峰賫詔封
王為南¶康王加食邑一千户實封一百户王表陳讓秋
八月勅授¶王行軍司馬杜稜檢校太子太保是月庚申
龍鬭于浙江¶因過于郛郭壞廬舍或吸居人浮空而去
數里方墜亦有<md:KR2i0019_SBCK_001-29a>¶死者九月王壇奔宣城¶
　壇本孫儒隊將儒敗率其黨三千奔睦州陳晟晟頗
　疑¶之處於外城未幾壇將降黨與三河鎮將陳𫿞攻
　婺州¶婺州刺史蔣環奔會稽壇遂有其地至是而壇
<pb:KR2i0019_WYG_001-37a>
　奔宣城¶¶
是月辛夘王親廵婺州命浙西營田副使沈夏權婺州
刺¶史壬辰王至東陽而東陽鎮將王永伏誅¶
　永東陽人也在鎮治城壁置鼓角粧樓舞榭甍棟相
　接¶又來妖妄立十(十一/作石)瑞亭將窺本郡及王壇攻之
　王以前年¶婺民為安仁義所撓王故遣使諭之壇罷
　兵將追永歸<md:KR2i0019_SBCK_001-29b>¶于府城而壇不從命故代之事平責永
　以不敬故斬¶之以謝百姓
<pb:KR2i0019_WYG_001-37b>
是月甲午王復廵衢州陳岌降王以岌為浙東安撫副
使¶命顧全武權知衢州事¶
　岌兄儒本黄巢之黨㝷降朝廷授以饒州光啓三年
　率¶其部伍自饒𠫊事直指衙門而出人無預知者且
　誡其¶下曰我自棄他郡州人無負我者有殺掠者斬
　由是市不¶易肆既而徑趨衢州知州𤣥泰迎於郊儒
　詰之曰𤣥宗¶御容安在泰泣曰使君不見容矣時信
　安有𤣥宗銅容¶泰毁之故以是為責遂斬之而自據
<pb:KR2i0019_WYG_001-38a>
　焉凡在信安十年<md:KR2i0019_SBCK_001-30a>¶頗有惠愛毎秋主司請納稼儒必
　至城南緑野亭觀其¶刈穫始使輸之又嘗見吏於倉
　所輒振衣以避糠粃儒¶怒而罰之其所為率皆𩔖此
　南海節度使(彭/城)宗龜道由信¶安見其品裁乃撫之曰
　此賊有士人之風儒亦欣然而¶謝之及儒病岌入省
　之因顧岌曰汝非偵我耶今汝¶仁弱其如諸校何乃
　召列校豪强者十餘人入卧内皆¶斬之遂以郡付岌
　王壇之叛岌寔同其惡至是降而宥¶之
<pb:KR2i0019_WYG_001-38b>
冬十月勅遣中使取王形圖于凌煙閣王命寫容以進
十¶一月庚寅中尉(彭/城)季述(姓犯/王諱)與王仲先樞密王彦範
等幽昭宗<md:KR2i0019_SBCK_001-30b>¶于問安宫立德王裕以為帝以昭宗為太上
皇勅遣使進王¶為東安王王不受命是月己酉葬皇考
太師于安國縣錦¶衣郷(或云義/成郷)清風里¶
　初太師薨因有淮師葬是以緩按羅氏後集太師誌
　銘¶曰昔嵗己夘今辰巳酉十一月也今以長厯推之
　十月¶二十五日乙酉葬太師未知孰是
<pb:KR2i0019_WYG_001-39a>
(辛/酉)天復元年春正月昭宗反正大赦改兀出太子裕復
為¶德王而(彭/城)季述等皆伏誅是月勅遣使供奉官吐突
令鐸來¶宣諭仍賜國信二月王親廵衣錦營大會故老
賔客山林¶樹木皆覆以錦幄表衣錦之榮也命指揮使
陳璋為衢州<md:KR2i0019_SBCK_001-31a>¶制置使夏四月丁丑王親廵東府五月勅
授王守侍中進¶封實王加食邑一千户實封一百户仍
陞王所居衣¶錦營為衣錦城封石鏡山為衣錦山大官
山為功臣山秋¶八月勅授邵州刺史王子文穆王禮部
<pb:KR2i0019_WYG_001-39b>
尚書遥領卲州刺¶史九月王以衢州制置使陳璋為本
州刺史是月壬子皇¶妣秦國太夫人水丘氏薨冬十月
淮將李神福等冦衣錦¶城王命顧全武方密率師禦之
全武等為賊所執¶
　楊行密遣李神福等率兵欲圖杭州全武列八寨以
　拒¶之神福詭言還師其所獲杭俘走還者皆不追至
　暮遣¶羸兵先行而伏兵青山全武不知其詭奮勇追
　之伏兵<md:KR2i0019_SBCK_001-31b>¶大發遂被執王聞之驚曰喪我良將也既而
<pb:KR2i0019_WYG_001-40a>
　神福欲歸¶又恐為王所邀乃遣人守衛王祖考丘壠
　又令全武通¶家信王遣使犒之神福受其犒賂而還¶
十一月駕狩于鳯翔王聞之悲泣乃遣使奔問帝嘉之
賜¶王御服夾襖子一副仍降御札于衣襟焉十二月淮
人以¶師老糧乏求成而還是月勅王起復雲麾將軍上
金吾衛¶大將軍員外置同正員
　時王以衣錦城被冦命𤣥同先生¶閭丘方逺下元金
　籙醮于龍瑞宫其夕大雪惟醮¶壇之上星斗燦然殿
<pb:KR2i0019_WYG_001-40b>
　宇無所沾洒又有鑑湖宿釣者聞車¶馬之聲甚衆復
　有一黒虎蹲于宫門外醮罷乃去<md:KR2i0019_SBCK_001-32a>¶　鑑湖昔賀知章
　所居者一名賀湖因犯僖宗廟諱今以¶唐秘書此湖
　故名易之也¶
(壬/戌)二年春正月帝在鳯翔三月朔日有蝕之是月癸丑
至¶乙夘三日浙右大雪盈丈雪氣如烟而味苦夏四月
淮人¶以顧全武方密歸我王亦以秦裴報之¶(裴即光化/時蘇州降)
(將/也)¶是月制加王食邑一千户實封一百户五月勅封王
<pb:KR2i0019_WYG_001-41a>
為越¶王又加食邑一千户實封一百户是月庚戌温州
刺史朱¶褒卒兄敖代之¶
　褒永嘉人也兄誕始為本州通事官屬冦亂兄弟皆
　聚<md:KR2i0019_SBCK_001-32b>¶兵禦之以功遂攝司馬及副使胡燔卒乃自據焉褒
　處兄¶弟性頗强悖一日輒收兄誕印綬以州屬(彭/城)漢
　宏漢宏署褒¶州事褒耳下有一赤㸃毎怒發則㸃
　移至口怒觧¶如故誕𠫊吏嘗忤褒褒將殺之其母力
　救對曰比求郡¶盖欲殺此輩耳卒不聼漢宏之亂褒
<pb:KR2i0019_WYG_001-41b>
　率黨助之尋以同¶姓結援于梁太祖奏授本州刺史
　充靜海軍使褒善屬¶詩文亦好禮士但動不量力故
　不及世而家㓕亡矣¶
秋七月王親廵衣錦城治溝洫八月丙戌將還府城親
饗¶將校武勇都指揮使徐綰即席將謀不利惶懼辭以
疾王¶惡之即日命綰率所部先還次日王發自衣錦城
徐綰率<md:KR2i0019_SBCK_001-33a>¶兵已及府城焚掠郛郭左武勇都指揮使許再
思以兵迎¶綰同叛將及内城王子傳瑛(亦作/元□)與三城都
<pb:KR2i0019_WYG_001-42a>
指揮使馬綽¶牙將陳為等發懸門以禦之王次龍泉有
馳來告叛者王¶遂疾行時北郭城門牙將潘長與徐綰
遇斬首二百餘級¶退營于龍興寺王微服至德勝門牙
將周肅遣偏將鍾¶審以舟迎王王遂沿江至内城東北
登城而入城中莫有¶知者北門直更卒慿鼓而寐王親
斬之衆皆驚悟隨命都¶監使吳璋三城指揮使馬綽守
北門内城指揮使王榮武¶安都指揮使杜建徽守南門
又命指揮使顧全武率兵衛¶屯東府全武上言曰東府
<pb:KR2i0019_WYG_001-42b>
不足往當詣䢴溝何者綰必召<md:KR2i0019_SBCK_001-33b>¶田頵頵來淮南即興師
矣宜早圖之杜建徽言曰楊氏嘗¶由王脫孫儒之難彼
丈夫者豈不能報王耶請以難告王¶從之命全武行全
武曰獨行事必不濟請擇諸公子王曰¶我欲以元璙聘
于楊氏汝當輔而行焉全武遂與同往¶湖州刺史髙彦
遣其子渭來赴難渭趨靈隱山而至為賊¶伏兵所害命
渭所部營于城南¶
　髙彦之聞難也亟遣子渭行渭曰今日不利彦曰赴
<pb:KR2i0019_WYG_001-43a>
　難¶之急何以吉辰耶遂促渭行渭不敢抗命遂率所
　部徑¶趨靈隱山而來至是果敗¶
九月徐綰果召田頵于宣城頵先遣客吏何饒來致意
曰<md:KR2i0019_SBCK_001-34a>¶相公請大王東之越城虛府署以相待所貴者兵不
血刃¶耳王復曰軍中叛亂何方無之爾相公不嘗為人
長乎反¶助其逆須徑來何用肆言也既而頵至洎于北
門以旗鼓¶自蔽王登城將與之語俾開旗頵不之答王
注弩中其執¶旗者頵見王城中大鼓噪懼退還營遷壘
<pb:KR2i0019_WYG_001-43b>
于西北隅¶(今清波/門是也)¶乃使其黨據營以辱王亦注弩斃之
頵伺夜復攻西北隅¶梯橦畢集城中矢石如雨賊墜溝
洫者不可勝計頵遂㧞¶營而退十一月頵復具舟楫將
渡江絶西陵王命副指揮¶使盛造朱郁大破之俄而楊
行密<md:KR2i0019_SBCK_001-34b>¶使至頵營王城中莫有知¶其意者王曰田頵悖而
無機倘得密意必明言其可否王乃¶使人往覘之頵迎
行密來使于半道紅¶(半道紅在北郊舊植/桃花之所凢數里)¶並轡而行果
與言及罷兵之事覘者逥以其言聞皆如王¶所料既而
<pb:KR2i0019_WYG_001-44a>
頵率徐綰許再思歸宣城王命致犒師錢一¶百億以送
之頵慮為我師所逐遂請質而去¶
　初王行至龍泉聞變召李咸占之曰大王霸業方永
　但¶分野小災耳請勿為慮不然大王當有疾王曰寜
　我有¶疾豈冝害百姓耶王又召葉簡筮之曰賊無如
　我何王<md:KR2i0019_SBCK_001-35a>¶曰淮人將同惡乎簡曰淮人不來宣城當濟
　賊季冬方¶敗然宣城亦當敗于明年今不足慮如期
　皆騐也後武¶勇都指揮使徐綰本孫儒之黨來降乾
<pb:KR2i0019_WYG_001-44b>
　寜中王以守禦¶功因偹心膂前年錦城之役不用命
　王惡之及是使¶治溝洫遂叛¶
是月温州禆將丁章逐刺史朱敖敖奔無諸章遂㨿是¶
郡¶
(癸/亥)三年春正月己巳帝還京師夏四月温州丁章為木
工¶李彦斧殺之禆將張惠據温州是月城婺州秋七月
睦州¶刺史陳詢貳子我仍率黨攻婺州蘭溪縣王遣指
揮方永<md:KR2i0019_SBCK_001-35b>¶珍等率師討平之九月宣城田頵安仁義俱叛
<pb:KR2i0019_WYG_001-45a>
于淮而淮¶帥楊行密請師于我王命方永珍率師至京
口又命從弟¶鎰率兵次宛陵以應行密師又命指揮使
楊習代方永珍¶於睦州冬十月我師與淮人生擒安仁
義于潤州歸淮師¶而斬之田頵死於陣其母奉文穆王
歸焉¶
(甲/子)四年春正月帝發長安三月勅遣衛尉卿許渾來宣
諭¶仍賜國信是月王子元璙與所聘楊氏至自淮南夏
四月¶帝至洛陽大赦改元天祐勅遣給事中鄭祈刑部
<pb:KR2i0019_WYG_001-45b>
員外郎¶楊永休(亦作/永承)進封王為吳王加食邑二千户實
封二百户¶秋八月昭宗崩太子即位勅遣來宣告王素
服舉哀于<md:KR2i0019_SBCK_001-36a>¶軍門是月淮人檻送徐綰歸我王命剖心以
祭髙渭冬十¶月朔日有食之是月癸酉大雪平地丈餘¶
(乙/丑)天祐二年春正月制授文穆王等官爵是月淮將閻
睦¶等來援新安王命從弟鎰與指揮使顧全武等禦之
我師¶不利鎰等被執于賊三月廣帥(彭/城)隱始有南海而
衢州制¶置使陳璋亦貳于我夏四月陳璋會睦州兵及
<pb:KR2i0019_WYG_001-46a>
淮將陶雅¶等同攻東陽王命弟鏢帥師討之秋八月處
州刺史盧約¶弟佶冦永嘉張惠奔無諸王命方永珍濟
師于東陽會師¶討賊九月陳璋陷東陽執刺史沈夏送
于淮南¶
　夏海鹽人也徐及為監鎮與髙彦𨽻其中及亦八都
　<md:KR2i0019_SBCK_001-36b>¶之一號海昌者也王副董庶人討(彭/城)漢宏于越州
　徐及遣¶夏與髙彦率本部㑹我師王見之甚悅延入
　卧内謂曰¶吾東討之師已衆渡江之役無勞爾輩但
<pb:KR2i0019_WYG_001-46b>
　徐及平素强¶梁終非我所蓄以我東討或為後患汝
　還本營為我殺¶之皆當以列郡牧汝然吾非誨人為
　逆但境土苦于¶干戈不仁者當盡除之用息生聚且
　汝等當識吾意夏¶等再拜聽命王厚遣之既回告及
　曰董公與錢公以兵¶討賊聞將軍遣所部見助喜動
　于色然以東北為慮設¶有狗䑕偷竊復勞後顧夏等
　寔託將軍以為後據及有¶軍師竊視夏等謂及曰二
　校至自錢塘皆有色文在其<md:KR2i0019_SBCK_001-37a>¶面將軍冝備之及不聼
<pb:KR2i0019_WYG_001-47a>
　夏遂與其下謀之一夕竊發及¶死其下遂分夏性兇
　暴不即我歸乃以所得衆七千¶餘人聚於臨平山下
　擇㓜弱者盡殺之惟留三千餘人¶徑往嘉興刼吳公
　約同入海為剽公約不從將殺之乃¶叩頭曰惟吾兄
　之命遂與俱往未幾夏以公約庸懦因¶放其歸夏所
　圖無成始復歸王王亦優容之累從征伐¶厯奏職官
　領遥郡至任果以殺戮為事左右指令小不¶稱意即
　加屠害王頗惡之夏一日復構私第于北郭制¶度雄
<pb:KR2i0019_WYG_001-47b>
　壯侔于公府今北市酒家樓俱夏之第也其長子¶有
　過輒手刃之王以其噬子滋不悅出為東陽刺史淮
　将陶<md:KR2i0019_SBCK_001-37b>¶雅以兵攻其郡王不急救遂為淮人所執尋遇害¶
陳璋自稱衢婺二州刺史復分兵與淮將許野鶴等犯
我¶暨陽¶¶王命楊習逐之(一本/作廬)璋兵大敗習遂攻東陽冬
十月有獸¶入吳興一角而麟趾十一月王命建功臣堂
于府門之西樹¶碑紀功仍列賔寮將校賜功臣名氏于
碑隂凡五百人是<md:KR2i0019_SBCK_001-38a>¶月楊行密殂子渥嗣十二月睦州刺
<pb:KR2i0019_WYG_001-48a>
史陳詢奔淮南¶
　詢即晟之弟餘杭人也晟在郡十八載而卒子紹¶權
　嗣詢黜紹權而自立懼非王命頗不自安屬徐許之¶
　亂乃通田頵頵敗詢益懼及王命桐廬縣使府復徴¶
　軍賦遂不聼命而叛至是而奔¶
(丙/寅)三年春正月淮將陶雅率其黨自睦州歸歙是月王
親¶廵睦州時宣州觀察使王茂章為淮人所圖因奔于
王王¶以為鎮東軍節度副使二月辛夘王至睦州陳璋
<pb:KR2i0019_WYG_001-48b>
退保衢¶州婺州平是月丁酉𤣥同先生閭丘方逺卒<md:KR2i0019_SBCK_001-38b>¶　方逺其先齊人嬰之後也父閏不仕以文學節行稱
　方¶逺㓜辨慧學于廬州道士陳𤣥悟尋傳法籙于天
　台主¶洞霄宫葉藏質方逺雅好儒學毎披卷得之趨
　必曰葛稚¶川陶隱居俱吾之師友也詮太平經為十
　三篇景福庚¶戌嵗始居餘杭大滌洞初入謁王談莊
　老之義逡廵而¶罷退而歎曰彼英雄也是不冝與談
　𤣥虛之道翌日¶入謁遂陳春秋因延之盡日由是王
<pb:KR2i0019_WYG_001-49a>
　厚加禮遇重建天¶柱宫俾以居之王奏請賜紫又勅
　賜號𤣥同先生一日¶王于城南樓命方逺圖形前一
　夕王夢方逺駕鶴至由¶是王益竒之江東羅隱毎就
　方逺授子書方逺必瞑目<md:KR2i0019_SBCK_001-39a>¶而授餘無他論門人夏隱
　言謂方逺曰羅記室上令公¶客先生何不與之語方
　逺曰隱才髙性下吾非授書不¶欲及他事而隱亦盡
　師弟之禮是日乃降聖節前一日¶王使人以香花至方
　逺受訖乃入齋中作控鶴坐怡然¶而逝復有異香滿
<pb:KR2i0019_WYG_001-49b>
　室王以夏隱言繼其住持也¶
一日王命方永珍楊習等進攻衢州三月命浙西營田
副¶使馬綽權睦州刺史夏四月朔日有蝕之洪帥南平
王鍾¶傳卒子匡時嗣六月淮人陷洪州擄鍾氏而歸秋
八月衢¶州陳璋導淮將周本呂師造等入其境為我師
所逐遂奔¶淮南<md:KR2i0019_SBCK_001-39b>¶　璋本孫儒之黨㝷降于王以從征董庶人功遂被任
　用¶天復初始赴本部王親餞于江干徐綰作亂越州
<pb:KR2i0019_WYG_001-50a>
　客軍¶張洪等疑懼乃與其黨三百餘人奔璋璋納之
　又屬丁¶章叛于永嘉而宣州田頵使其下戚滔將招
　之璋因假¶道而遣王聞之乃密使衢州羅城指揮使
　葉讓殺之事¶&KR0165;璋遂殺讓而叛初王命璋城衢州工
　畢以圖獻王王¶視西門樟樹謂左右曰此樹不入城
　陳璋當非我所畜¶也至是果騐¶
九月周本等率其黨歸信州王命方永珍為衢州制置
使¶是月勅遣右散騎常侍王矩司勲郎中裴均授王吳
<pb:KR2i0019_WYG_001-50b>
王册<md:KR2i0019_SBCK_001-40a>¶禮冬十一月乙丑湖州刺史髙彦卒子澧嗣¶
　彦海鹽人也初與沈夏同受王密㫖殺徐及及死以
　首¶歸于王彦等前後從征悉有功効及湖州李彦徽
　棄郡¶奔淮南王親廵吳興其將沈攸等皆以已功有
　牧守之¶望王遂題詩一章於嬰蘭堂在湖州東南溪
　次末云須將一片¶地付與有心人衆亦不測王將登
　舟始言曰我將此郡¶付汝冝善撫之彦性淳厚居十
　一載政治簡便累奏授¶職官遥領費州刺史㝷至今
<pb:KR2i0019_WYG_001-51a>
　任將終有道塲山僧如訥¶訥口能容拳垂手過膝是
　乃異僧及入州城彦以師事之¶一日彦與之語訣别
　未幾而卒<md:KR2i0019_SBCK_001-40b>¶是月勅命王本道建三代師廟閠十二月王命弟鏢為
婺¶州制置使¶
　
　
　
<pb:KR2i0019_WYG_001-51b>
　
　
　
　
　
　
　
　吳越偹史卷一

<pb:KR2i0019_WYG_002-1a>
欽定四庫全書
　吳越偹史卷二　　　　　　宋　錢儼　撰
　　武肅王(下/)
(丁/夘)四年春三月勅升衣錦城為安國衣錦軍王命文穆
王¶伐温州夏四月戊午克温州斬盧佶而還王命都監
使吳¶璋為温州制置使文穆王復討處州是月梁太祖
受唐禅¶大赦改元開平奉唐帝為濟隂王勅遣上金吾
衛將軍石¶彦辭刑部郎中薛昭序來宣諭
<pb:KR2i0019_WYG_002-1b>
　初梁室受禅有勸王拒之王笑曰古人有言屈身於
　陛¶下是其略也吾豈失為孫仲謀耶遂受之¶
五月處州盧約納欵于我王以為浙江安撫副使命指
揮<md:KR2i0019_SBCK_001-41a>¶使俞浩為處州制置使是月勅遣金吾衛大將軍安
崇隱¶進封王為吳越王増食邑二千户實封三百户仍
賜號啓¶聖匡運同德功臣¶
　初節度判官羅隱勸王舉兵討梁曰縱無成功猶可
　退¶保杭越自為東帝奈何交臂事賊王以隱不遇于
<pb:KR2i0019_WYG_002-2a>
　唐有¶怨心其言雖不能用心甚義之¶
六月勅遣中使來宣諭秋七月勅賜王管内刺史並授
官¶爵仍賜母妻封邑八月勅授王兼淮南節度揚州大
都督¶淮南四面招討制置使九月詔封衣錦軍神祠號
崇福侯<md:KR2i0019_SBCK_001-41b>¶是月蜀帥王建稱帝國號武成冬十月勅授¶文
穆王金紫光禄大夫十二月淮人攻信州刺史危仔昌¶
來求救于我王遣師援之¶
(戊/辰)開平二年春正月勅改臨安縣為安國縣廣義郷為
<pb:KR2i0019_WYG_002-2b>
衣¶錦郷夏五月淮南都將張顥殺其帥楊渥而自立為
畱後¶逾旬日大將徐温復殺顥立楊渥弟隆演為帥六
月制授王¶檢校太師守中書令増食邑一千户實封一
百户秋八月¶勅改杭州唐山縣為吳昌縣台州唐興縣
為天台縣是月¶又勅升杭越等州為大都督府王送宣
州王茂章入京師¶(茂章更名景/仁避廟諱也)<md:KR2i0019_SBCK_001-42a>¶九月制授鎮東軍節度
副使成及為保大軍節度使同平¶章事副使餘如故未
幾淮人困圍我姑蘇王命從弟鋸率¶兵討之
<pb:KR2i0019_WYG_002-3a>
(己/巳)三年春正月梁主遷都洛陽祀南郊大赦二月朔日
有¶蝕之勅選王子兩浙副使傳瑛為駙馬都尉夏四月
制授¶王守太保増食邑二千户實封二百户是月王命
弟鏢江¶海遊奕都虞候何逢司馬福等率師圍姑蘇内
外夾攻生¶擒淮將何朗閭丘直等凡三千餘人獲兵甲
生口三十萬¶戰船二百餘艘陳璋周本吕師造等夜遁
五月甲寅王親¶廵姑蘇是月丁巳明州刺史黄晟卒<md:KR2i0019_SBCK_001-42b>¶　晟明州鄞縣人也初應募於望海鎮鎮中立表以選
<pb:KR2i0019_WYG_002-3b>
　其¶魁梧者晟以矮陋不中選乃𨽻鎮都虞侯林膺而
　晟性¶强幹膺甚愛之後濳還本鄉募衆據平嘉埭時
　權知州¶事楊僎召署為平嘉浦將有衆千餘人初(彭/城)
　漢宏嘗以台¶州賊婁文知明州事文為楊僎所敗其
　黨杜宗自寜海¶鎮率鄉民據奉化晟自平嘉埭以所
　部兵擊之執杜宗等不¶殺盡驅之使還台州獲其粟
　帛悉屬於本道遂為奉化¶鎮將佽飛都知兵馬使及
　餘姚鎮將相嘉侵越州董庶¶人禦之不利而刺史鍾
<pb:KR2i0019_WYG_002-4a>
　季文乃遣晟領兵攻相嘉擒殺¶之董庶人奏授晟左
　散騎常侍充浙東道東西副指揮<md:KR2i0019_SBCK_001-43a>¶使鍾季文卒遂有
　本郡晟頗尚禮士辟前進士陳鼎羊¶紹素以為門賓
　江東儒學多依之悉加優待仍築其居¶號曰措大營
　及董庶人僭偽晟亦移書諭之及王師舉¶晟亦率衆
　應之在任十有八年遺䟽不請其子為嗣凡¶府庫所
　蓄必題曰送使其忠順如此¶
辛酉王自姑蘇復如東府辛巳復廵明州因城定海鎮
<pb:KR2i0019_WYG_002-4b>
命¶子元㺷為明州制置使信州危仔昌為其下應淮人
而叛¶遂奔于我王以為淮南節度副使六月壬寅王發
明州勅¶遣刑部尚書姚洎禮部員外郎羅衮授王吳越
王册禮戊¶申至自東府<md:KR2i0019_SBCK_001-43b>¶　王之廵句章也行次餘姚丈亭鎮舟湊巨石不能進
　既¶而大雨震電有二龍負王舷之下鎮遏使翁元軻
　拽舟¶而進二龍自舷而升焉此其異常也¶
秋閏八月制授王守太尉加實封二百户
<pb:KR2i0019_WYG_002-5a>
　制曰集非常之事必有挺非常之才建第一之功必
　有¶居第一之位朕膺圖受命負扆開階未嘗以真太
　尉之¶官輕於擬議大司馬之職易於簡求盖由其爵
　尊任¶重不有英佐孰當異恩啓聖匡運同德功臣淮
　南鎮海¶鎮東等軍節度使淮南浙江東西等道管内
　觀察處置¶充淮南四面都統營田安撫兼兩浙鹽鐡
　制置發運等<md:KR2i0019_SBCK_001-44a>¶使開府儀同三司檢校太師兼中書令
　杭越等州大都¶督府長史上柱國吳越王食邑一萬
<pb:KR2i0019_WYG_002-5b>
　五千户實封一千¶户錢某海岳騰英星雲誕秀契君
　臣咸一之德有文武¶兼偹之才宣慈惠和忠正亷毅
　敦詩説禮樹百行於藩¶籬去暴除奸敵萬人於帷幄
　弼于興運明乃嘉謨頃屬¶淮夷不賔王化自爾益封
　吳會兼鎮廣陵追擒毎盡於¶隻輪覆溺連收其巨艦
　復聞奸宄屢復廵討謂天盖髙¶若永可恃爾又横戈
　憤悱獨力支梧妙運神機大殱戎¶醜𤣥雲陣起雄風
　驅下瀬之師白露圍開沴氣散常州¶之化再安生聚
<pb:KR2i0019_WYG_002-6a>
　重復土疆薛公之三刺咸明漢主之一<md:KR2i0019_SBCK_001-44b>¶竒斯在况早
　攀鱗翼備見肺腸同德同心二紀密叅於¶締搆惟忠
　惟孝四方咸則於儀刑茍非劇恩何以加賞¶是用鏤
　於彛鼎册以輅車擬吕望之尊崇正列侯之貴¶重仍
　加真食復寵兼官式是奬酬且旌忠烈於戯進以¶正
　大易所以經邦慎厥終始書用之居位勉思遵守克¶
　荷寵靈服予訓辭錫爾繁祉可守太尉加實封二百
　户¶餘並如故
<pb:KR2i0019_WYG_002-6b>
是月勅置蘇州吳江縣明州靜安縣¶(今定海/縣是也)¶從王請也
冬十月湖州刺史髙澧貳于我遣其黨焚燒義<md:KR2i0019_SBCK_001-45a>¶和臨平
等鎮王命弟鏢帥師討之十一月乙酉發運使羅¶隱卒¶
　隱字昭諌新登縣人也祖知㣲福唐縣令父修古應
　開¶元禮科隱本名横凡十上不中第遂更名初從事湖
　南厯¶淮潤皆不得意乃歸新登及來謁王懼不見納
　遂以所為¶夏口詩標於卷末云一箇禰衡容不得思
　量黄祖漫英¶雄之句王覧之大笑因加殊遇復命簡
<pb:KR2i0019_WYG_002-7a>
　書辟之曰仲宣¶逺託劉荆州都縁亂世夫子辟為魯
　司冦只為故鄉隱¶曰是不可去矣王初授鎮¶海節度
　時命沈崧草謝表盛言浙西繁富成以示隱<md:KR2i0019_SBCK_001-45b>¶隱曰今
　浙西兵火之餘日不暇給今朝廷執政方切於賄¶賂
　此表入奏執政豈無意於要求耶乃請更之其略曰
　天寒¶而麋鹿常逰日暮而牛羊不下朝廷見之曰此
　羅隱辭¶也及為賀昭宗更名表曰上則虞舜之全文
　右則姬昌¶之半字當時京師稱為第一隱性不喜軍
<pb:KR2i0019_WYG_002-7b>
　旅唯與丞相¶杜建徽善王初城西府命賔竂廵覧顧
　謂左右曰百歩¶一敵樓足以言金湯之固隱徐曰敵
　樓不若内向及徐¶許之亂人皆以為先見一日隱寢
　疾王親臨撫問因題¶其壁云黄河信有澄清日後代
　應難繼此才隱起而續¶末句云門外旌旗屯虎豹壁
　間章句動風雷隱由是以<md:KR2i0019_SBCK_001-46a>¶紅紗罩覆其上其後果無
　文嗣隱累官錢塘縣令尋授¶鎮海軍掌書記節度判
　官鹽鐡發運副使授著作佐郎¶司勲郎中厯遷諌議
<pb:KR2i0019_WYG_002-8a>
　大夫給事中賜金紫卒年七十七¶嵗所著江南甲乙
　集淮海寓言及䜛書後集並行於世¶初新登鼉江常
　有二氣亘于江上晝夜不㓕及隱洎丞¶相杜建徽生
　而二氣不復見識者以為文武秀氣焉¶
(庚/午)四年春二月湖州髙澧導淮將李簡陳璋等入其境
都¶將盛師友沈行瑜閉城不納王遣子元璙濟師禦之
淮人¶挾澧而遁¶
　澧髙彦第三子也初彦夢一羽人持劍入卧内彦驚
<pb:KR2i0019_WYG_002-8b>
　問<md:KR2i0019_SBCK_001-46b>¶其故羽人答曰來為君之子報數千寃耳其母自
　是¶而孕不足月而生澧年十三四性即暴虐及嗣父
　位恣¶行殺戮將吏侵晨入衙必與妻子訣别而入毎
　登消暑¶樓眺望則州城東西水陸行人亦皆絶跡澧
　夜义精也¶嘗詣太常博士丘光庭不知因廽顧見一
　青面鬼遂大呼¶俄而見澧密言曰博士慎勿言是騐
　之也又召鄉丁為¶衙軍號儕要都皆文其面衣青衫
　白袴以緋抹額凡所指¶令必躬身仰首如夜义之狀
<pb:KR2i0019_WYG_002-9a>
　刀鎗弓矢常居左右又令¶州人皆黥面約三日當畢
　過限則誅澧則以畫面而傅<md:KR2i0019_SBCK_001-47a>¶之乾粉州人既黥澧乃
　洗去晩年將敗召郡吏議曰我¶欲盡殺百姓可乎吏
　對曰百姓租賦所出殺之無可取¶供給願求他可殺
　者時親紀三丁軍三千餘人㑹有言¶其怨嗟者集於
　開元寺紿曰將饗汝因閉三門之半而¶納之入者旋
　殺迨半在外者方覺因奔逸縱火為亂澧¶聞盛怒閉
　城大索戮之無遺王以其兇虐滋甚將伐之¶由是而
<pb:KR2i0019_WYG_002-9b>
　叛先是道塲山僧如訥以髙彦將死與其訣别¶退而
　謂其衆曰髙公將殂我亦當逝何者盖有白面夜¶义
　治此政矣爾輩亦冝避之俄而澧代其父白面者盖¶
　澧未黥面耳澧至淮南屢取倡姬入私室殺而食之<md:KR2i0019_SBCK_001-47b>¶　時王將戮之至是叛遂為淮人所害¶
三月癸巳王廵吳興命弟鏢為刺史癸夘至自吳興夏
五¶月奏改西府富陽縣為富春縣東府暨陽縣處州松
陽縣¶為長松縣秋七月詔原前監軍周廷誥已下二十
<pb:KR2i0019_WYG_002-10a>
五人¶
　時有詔誅之王以其自前朝將亂求出避禍並非(彭/城)
　季述¶之黨請以原之遂有是命¶
八月始築捍海塘王因江濤衝激命强弩以射濤頭遂
定¶其基復建候潮通江等城門¶
　初定其基而江濤晝夜衝激沙岸板築不能就王命
　¶强弩五百以射濤頭又親築胥山祠仍為詩一章函
　鑰<md:KR2i0019_SBCK_001-48a>¶置于海門其略曰為報龍神并水府錢塘借取築
<pb:KR2i0019_WYG_002-10b>
　錢城¶既而潮頭遂趨西陵王乃命運巨石盛以竹籠
　植巨材¶捍之城基始定其重濠累塹通衢廣陌亦由
　是而成焉¶
冬十月戊寅王親廵衣錦軍製還鄉歌¶
　歌曰三節還鄉兮掛錦衣碧天朗朗兮愛日暉功臣
　道¶上兮列旌旗父老逺來兮相追隨家山鄉眷兮會
　時稀¶今朝設宴兮觥散飛斗牛無孛兮民無欺吳越
　一王兮¶駟馬歸
<pb:KR2i0019_WYG_002-11a>
丙戌至自衣錦城命湖州都將盛師友權婺州刺史命
斬¶湖州廵校將沈行思<md:KR2i0019_SBCK_001-48b>¶　一名行瑜初髙澧將奔而師友行思同有閉城之功
　王廵吳興乃¶命師友從行而其時行思尚羈于霅行
　思亦頗有牧守之望乃謂其同職陳環¶曰盛君來豈
　不珮印綬而歸耶不然我後安處子為我¶裁之時環
　已得密㫖俾遣行思歸國乃紿之曰二人之¶功本無
　優劣然王情尚未可測冝亟詣府城面較功績¶以决
<pb:KR2i0019_WYG_002-11b>
　其可否行思來覲王亦優待之環以送行思家¶屬至
　行思始悟其事深銜環遂懷怨望王將及國城行¶思
　與陳環俱候于北郊行思自取巨槌擊殺環奔王¶舟
　以陳其前功復言師友與環毁間之狀時師友方從¶
　亟引之以相證行思輒奪威鎗將刺師友左右遂擒
　<md:KR2i0019_SBCK_001-49a>¶之王曰吾早以汝强梁故不欲任始念汝閉城之功
　將牧¶之他郡而今所為若此疇能容之乃命斬于龍
　丘山許¶其家屬收塟而師友遂有是命
<pb:KR2i0019_WYG_002-12a>
(辛/未)五年春正月丙戌日有蝕之夏四月制命王守尚書
令¶兼淮南宣歙等道四面行營都統増食邑二千户實
封一¶百户勅遣刑部侍郎李光嗣建王生祠于衣錦軍
勅翰林¶學士李琪為碑文¶(時從僚史將/校衆所請也)¶五月朔梁改元
乾化是月築松江南北二城鏁栅畢備設¶險故也秋七
月勅命淮南兩浙幕府將吏五百人並賜贊<md:KR2i0019_SBCK_001-49b>¶政安國功
臣九月梁主如相州冬十月湖州刺史王弟鏢¶殺防戍
指揮使潘良懼譴遂奔淮南十一月梁主還京是¶冬廣
<pb:KR2i0019_WYG_002-12b>
帥(彭/城)隱殂弟巖嗣¶
(壬/申)乾化二年夏閠五月朔日有蝕之梁主如洛六月梁
主¶遇弑郢王友珪僭位秋七月遣刑部尚書李皎尊王
為尚¶父八月己丑城西陵¶
(癸/酉)三年春正月友珪改元鳯厯肆赦二月均王友貞舉
兵¶誅友珪遂即位於汴京更名頊復稱乾化勅遣供奉
官楊¶彦賔來宣諭三月勅授王尚父册禮夏四月制増
王食邑¶三千户實封二百户淮將李濤率兵二萬自千
<pb:KR2i0019_WYG_002-13a>
秋嶺冦我<md:KR2i0019_SBCK_001-50a>¶衣錦城王命文穆王討之生擒李濤等八千
餘人王又命子¶元璙帥水師攻東州又獲賊將李師愈
姚延環等三千餘¶人而還五月淮將¶復冦衣錦軍復命
文穆王討之六月師克廣¶德縣獲花䖍渦信及吏卒七
千餘人而還是月辛夘彰義¶軍節度使檢校太尉兼侍
中成及卒¶
　及字𢎞濟錢塘縣人也祖克評嘉王府長史父貞國
　子¶博士及性淳厚為鄉里所重咸通中戍戎間捍山
<pb:KR2i0019_WYG_002-13b>
　賊逐¶齊冦聲名遂振及八都浸盛復分十三都以富
　春鎮為¶静江都將屬(彭/城)漢宏作亂與王同事攻討
　漢宏平北關<md:KR2i0019_SBCK_001-50b>¶鎮將彭城孟安謀亂即席奮劍將犯王
　及舉胡床制之偏¶將盛造因執孟安就戮以功奏遷
　散騎常侍復為靖江¶鎮光啓中潤州薛朗叛王命及
　討之時常州刺史丁從¶寔具牛酒以犒我師仍遺美
　女於諸將及取而斬之餘¶悉不納因克之尋平潤州
　王奏及授兵部尚書充常州¶防禦使潤州阮結卒命
<pb:KR2i0019_WYG_002-14a>
　及代之累遷檢校司空尋為蘇¶州刺史乾寜時淮人
　圍姑蘇常熟鎮將陸郢廵檢郭用¶與其黨趙邯以城
　應冦邯手刃其母妻子以盟城䧟¶及以禮見楊行密
　行密閲及府庫私室皆藥物圖書而¶已由是重之至
　淮南辟為行軍司馬及拒之曰及以百<md:KR2i0019_SBCK_001-51a>¶口託于錢塘
　不幸城䧟於叛以至於此豈宜復以本道¶符竹援冨
　貴於隣境不惟丞相不可百口其謂我何乃¶引珮刀
　自刺行密遽止之因厚禮而歸焉累署鎮海軍¶節度
<pb:KR2i0019_WYG_002-14b>
　副使奏授司徒至太傅天復中王廵衣錦軍命武¶勇
　都將士以治溝洫軍中多怨言及慮有變亟請罷役¶
　王不聼俄而亂作及護王駕廽至北郭王微服將入
　城¶及乃代乘王車行與賊鬬王遂得入王性嚴急毎
　有所¶檢發必亟加斬决或及至王雖盛怒必為之解
　其寵遇¶皆此𩔖也累奏授贊正安國功臣保大彰義
　等軍節度¶使開府儀同三司檢校太尉贈太師兼侍
　中卒年六十<md:KR2i0019_SBCK_001-51b>¶七
<pb:KR2i0019_WYG_002-15a>
冬十月勅加文穆王開國爵邑是月乙酉大同軍節度
使¶駙馬都尉王子元瑛卒¶
　瑛王子也毋吳越國莊穆夫人吳氏原名傳鍇後更¶
　名焉性英敏頗尚儒學聚書千卷善草𨽻好施時徐
　綰¶之叛城中有錦工二百餘人皆潤人也瑛慮其為
　變乃¶命曰王令百工悉免今日工作遂放出城而發
　懸門王¶入城聞其事頗嘉之尋為兩浙副大使梁太
　祖拜為駙¶馬都尉累授大同軍節度使同平章事公
<pb:KR2i0019_WYG_002-15b>
　主未及降而¶薨年三十六勅贈太師<md:KR2i0019_SBCK_001-52a>¶十二月王命子𫝊璙權蘇州刺史¶
(甲/戌)四年夏六月制授文穆王開國侯食邑秋七月廣帥
(彭/城)¶巖遣供軍廵官陳用拙奉禮幣請兄事于王王納之
九月命¶文穆王率兵攻常州無錫縣獲將卒五百餘人
而還¶
(乙/亥)貞明元年春正月朔改元大赦是月勅授文穆王以
下¶官爵有差甲午王親廵衣錦軍二月勅遣給事中韋
<pb:KR2i0019_WYG_002-16a>
彖金¶部郎中李發選王子𫝊&KR2123;為駙馬都尉閏二月己
亥王至¶自衣錦軍¶
(丙/子)二年春正月勅授浙東營田副使常州刺史杜建徽
為¶涇源節度使<md:KR2i0019_SBCK_001-52b>¶(王命建徽䕶送𫝊&KR2123;進京/師尚夀春公主遂授此任)¶秋七月勅授
王為諸道兵馬元帥冬十二月王命惠州防¶禦使弟鏵
率官吏僧衆詣明州鄮縣阿育王寺迎釋迦舍¶利塔歸
於府城仍建浮圖于城南以致之¶¶
(丁/丑)三年春三月勅授王子贊正安國功臣鎮海軍北面
<pb:KR2i0019_WYG_002-16b>
水¶陸都指揮使兼北面行營招討金紫光禄大夫檢校
太保守湖州(湖州一/作<md:KR2i0019_SBCK_001-53a>¶蘇州)刺史大彭郡侯食邑一千户𫝊璙
贊正安¶國功臣鎮海軍節度副使土客諸軍都指揮使
金紫光禄¶大夫檢校太保大彭郡侯食邑一千户𫝊球
贊正安¶國功臣鎮東軍東面水陸安撫都指揮使光禄
大夫檢校¶太保守温州刺史大彭縣男食邑三百户𫝊
遂贊正安國¶功臣鎮東軍西面安撫都指揮使光禄大
夫檢校太保守¶睦州刺史大彭縣男食邑三百户元懿
<pb:KR2i0019_WYG_002-17a>
贊正安國功臣鎮¶東軍親從都指揮使兼土客諸軍安
撫副指揮使銀青光¶禄大夫檢校司徒守竇州刺史𫝊□
贊正安國功臣鎮海¶軍上右𠫊都指揮使兼土客諸
軍安撫副指揮使金紫光<md:KR2i0019_SBCK_001-53b>¶禄大夫檢校司徒前明州刺
史元球贊正安國功臣衣錦¶軍防遏都指揮使金紫光
禄大夫檢校司空守義州刺史¶傳㻑贊正安國功臣鎮
海軍衙内先鋒指揮使金紫光禄¶大夫檢校司空守峰
州刺史𫝊珦贊正安國功臣鎮海軍¶節度上押衙充安
<pb:KR2i0019_WYG_002-17b>
國衣錦軍親從副指揮使兼兩直都虞¶侯金紫光禄大
夫檢校尚書右僕射守巒州刺史𫝊琰贊¶正安國功臣
鎮海軍節度右押衙充上直都知兵馬使銀¶青光禄大
夫檢校尚書左僕射𫝊璛等十一人各授官秩¶階爵及
遥郡有差夏四月詔諸道兵馬元帥府開幕除吏¶一同
天䇿上將軍府故事是月復以峰州刺史𫝊珦守檢<md:KR2i0019_SBCK_001-54a>¶校
太保餘如故冬十月勅遣吏部尚書李燕中書舍人韋¶
說授王天下兵馬都元帥是月黄龍見於卞山之金井
<pb:KR2i0019_WYG_002-18a>
洞¶命立瑞應宫(一作祥/應宫)¶
(戊/寅)四年春三月朔四星聚斗王置元帥府僚等官勅授
兩浙¶行軍司馬秦州節度使平章事馬綽守檢校太尉
同平章¶事行軍餘如故夏四月廣帥(彭/城)巖僭稱大漢皇
帝年號大¶有¶
　進士王詡之在南海著昭陽賦一篇序云皇章基搆
　¶乾坤十有八嵗矣甲子春始作茲殿計其甲子則巖
　本年¶僭號今據皮氏舊録而書之云前年丁丑僭號
<pb:KR2i0019_WYG_002-18b>
　其誤明<md:KR2i0019_SBCK_001-54b>¶矣¶
六月西川王建殂子衍嗣改年乾德是月王命子元球
權¶衢州刺史命鮑君福等率兵攻信州斬淮將李師造
生擒¶偏將馮一(一作/敏)等一千餘人刺史周本僅以身免
秋八月¶制授涇源節度使杜建徽守檢校太傅同平章
事冬十二¶月淮人圍䖍州將絶我貢路刺史盧光稠來
告王命徴兵¶援之未及境而䖍州㧞矣航海入貢自此
始也
<pb:KR2i0019_WYG_002-19a>
(己/夘)五年春三月勅文穆王伐淮南夏四月淮帥楊渭(又/名)¶
(隆/演)僭稱大吳皇帝年號武義文穆王率師與淮人戰於¶
狼山之江大敗淮人斬賊將百勝軍使彭彦章生獲士
卒<md:KR2i0019_SBCK_001-55a>¶七千餘人制以湖州刺史大彭縣開國子王子𫝊璟
為宣¶州寜國軍節度使同平章事秋七月我師復攻毗
陵因戰¶於無錫指揮使何逢吳建死之遂班師八月淮
人以狼山¶之敗遣偽客省使歐陽汀來請通好¶(王納之/息民故)
(也自是休兵民/樂業二十餘年)¶九月朝廷以南海僭號詔我師伐之
<pb:KR2i0019_WYG_002-19b>
　制曰朕聞綱紀亂常前王無赦懲惡勸善有國不私
　¶茍罪惡以顯彰在刑名而何逭其有身當間關寄受
　國恩¶敢行不軌之心具騐速辜之跡頒行典憲仍命
　誥誡清海建武等軍節度使嶺南東西道觀察處置
　供軍糧料<md:KR2i0019_SBCK_001-55b>¶市舟等使開府儀同三司檢校太保兼中
　書令持節都¶督廣州刺史上柱國南平王食邑五千
　户(彭/城)巖頃因乃¶父發跡本藩尋頼其兄致身賔席受
　先朝之㧞擢極上¶將之寵權念其尊奬之誠許維藩
<pb:KR2i0019_WYG_002-20a>
　宣之任巖乃自行軍¶之職繼膺推轂之恩秩進三師
　位同四輔自朕獲承大¶寳累進崇資一門無比其超
　榮百世豈儔其寵耀而敢¶飛章不紀希寵無厭始求
　抑絶四隣後請封王南越貪¶饕斯甚踰僭孰偕朕毎含
　容再申優渥授之東鎮加以¶南平比罔思知足益恣
　兇狂妄稱漢室遺宗欲繼尉佗¶醜跡結連淮海阻塞
　梯航徒惑逺方僭稱大號在人情<md:KR2i0019_SBCK_001-56a>¶而共棄豈天道以
　能容冝命討除用清逆亂爾天下兵¶馬都元帥錢志
<pb:KR2i0019_WYG_002-20b>
　扶廟社任總兵師毎興憤激之辭願¶舉誅夷之令是
　用俾予元老平彼叛臣先行奪爵之文¶爰舉摧兇之
　典其(彭/城)巖在身官爵並宜削奪仍委指揮¶征討於戯
　將相重任子孫殊榮不能常守于藩修而乃¶自干於
　國典指兇殘而必取念染汚以將新非我無始¶終之
　恩盖爾有滿盈之罪凢百珍重悉體朕懷¶
王雖受命而山川隔越地方擾攘尋以事寢冬十一月
丁¶亥吳越國正德夫人吳氏薨
<pb:KR2i0019_WYG_002-21a>
　夫人臨安縣人也父仲忻浙西觀察判官累贈吏部
　尚<md:KR2i0019_SBCK_001-56b>¶書初王議婚吳氏以王豁達大度不事産業將不
　許而¶吳世父有知人之鍳固促成之及歸室閨門整
　肅孝敬¶如禮王性𫿞急常怡顔以諫之撫愛諸子無
　分彼此之¶親累封燕晉二國至吳越國正德夫人夫
　人將逰奉國寺中王乃命帛百疋以偹散施夫¶人曰
　妾偹嘗機杼之勞遽以逰賞費之非念人之道遂¶不
　受而罷其仁慈節儉如此薨年六十二嵗¶諡曰莊穆
<pb:KR2i0019_WYG_002-21b>
　有子十三人¶
(庚/辰)六年春二月勅授宣州節度使同平章事王子𫝊璟<md:KR2i0019_SBCK_001-57a>¶以下並起復雲麾將軍上右金吾衛大將軍員外置同
正¶員餘並如故三月王命元帥府判官皮光業使于䢴
溝夏¶五月淮南楊渭殂弟&KR0270;嗣偽謚渭為宣皇帝秋七
月王以¶子睦州刺史𫝊懿為婺州刺史¶
(辛/巳)七年春三月王從弟鎰至自淮南王亦歸李濤以報
之
<pb:KR2i0019_WYG_002-22a>
　鎰以天祐二年睦州之役為賊所執李濤以乾化三
　年¶來冦我衣錦獲之至是各歸焉¶
夏五月朔梁主祀郊改元龍德六月朔日有蝕之秋七
月¶潭州楚王馬殷遣掌書記李峴馬臣送女歸于都知
兵馬¶使檢校尚書左僕射王子𫝊璛冬十月制授文穆
王檢校<md:KR2i0019_SBCK_001-57b>¶太傅同中書門下平章事充清海軍節度使自
是賜王書¶詔不名¶
(壬/午)龍德二年春正月勅授文穆王以下並起復加爵邑
<pb:KR2i0019_WYG_002-22b>
有¶差秋七月王建天下元帥府于興國門之右八月兩
浙行¶軍司馬秦州雄武軍節度使同平章事馬綽卒¶
　綽餘杭縣人也性氣淳直與王同亊董昌昌甞使王
　閱¶部伍亡其名籍王因厯唱之存亡徤悴者無所遺
　失綽¶密謂王曰老氏忌前駭此强記必相惡乃以白
　籍紙數¶幅授王若代軍籍者由是頗德之王因以從
　妹歸綽綽¶尋隨董氏於越及董僭號綽棄家先奔于
　王乃奏授<md:KR2i0019_SBCK_001-58a>¶諸城都指揮使徐綰之亂綽有發懸門之
<pb:KR2i0019_WYG_002-23a>
　功王尋命文¶穆王納綽女是為㳟穆夫人綽累職鎮
　東軍節度副使¶兩浙行軍司馬睦州刺史王奏授秦
　州雄武軍節度使¶同平章事終年七十一¶
是冬一日王晝寢夢青衣人捧簿書于前告曰大王明
年¶錢塘官滿及寤頗惡之¶
　明年天子乃命王封册中外皆如列國之儀其兆明
　矣¶
(癸/未)三年春二月勅遣兵部侍郎崔曄(一作/恊)刑部員外郎
<pb:KR2i0019_WYG_002-23b>
夏¶侯昭册封王為吳越國王受封册建國之儀一如典
禮先¶一日雨雪王命李咸將卜他日咸曰大王雙受封
册惟天<md:KR2i0019_SBCK_001-58b>¶所相雨雪必霽則可以卜社稷之延永王從之
即夕星¶斗明麗翌日遂成其禮¶
　王建國儀衛名稱多如天子之制惟不改元置百官
　丞¶相客省等使¶
四月唐莊宗即位于魏州大赦改元同光是月梁亡(梁/哀)
(入¶洛陽/因都焉)䢴溝入賀京師上書稱大吳國王乾寜中有¶耕
<pb:KR2i0019_WYG_002-24a>
者得傳國璽以獻于王王謂非人臣家所宜畜至是獻¶
焉五月勅遣宣諭使通事舍人吳韜走馬自淮甸至賜
王¶名馬玉帯香藥等先是梁室詔勅不名至是依前不
名亦¶曰吳越國王焉冬十月朔日有蝕之十二月唐主
遷都洛<md:KR2i0019_SBCK_001-59a>¶陽¶
(甲/申)同光二年春二月唐主南郊大赦二月癸邜金吾衛
大¶將軍置同正員檢校司空明州刺史王子𫝊□卒¶
　□王第八子也母濟南郡夫人童氏□性仁厚明敏
<pb:KR2i0019_WYG_002-24b>
　好學¶治郡自得政體累授鎮東軍親廵都指揮土客
　諸軍安¶撫使光禄大夫竇州刺史奏授金吾大將軍
　員外置同¶正員檢校司空改明州刺史年三十惜¶哉¶
秋七月西川王衍稱大蜀皇帝致書于京師八月王遣
使¶入貢冬十月制授王依前天下兵馬都元帥尚父尚
書令<md:KR2i0019_SBCK_001-59b>¶吳越國王授文穆王檢校太師兼中書令充兩浙
節度使¶觀察留後十一月升蘇州為中吳軍制授鎮東
軍節度檢¶校太保兼中書令大彭郡侯王子𫝊璙(一作/元璙)
<pb:KR2i0019_WYG_002-25a>
充中吳軍節¶度使¶
(乙/酉)三年春二月南海入賀京師上書自稱大漢國王夏
四¶月朔日有蝕之秋八月勅遣正議大夫守尚書上柱
國贊¶皇郡開國男賜紫金魚袋李德休等持節備禮賜
黄金印¶玉册及沿身禮物衣冠劍珮等¶
　册曰維同光三年嵗次乙酉八月辛酉朔二十七日
　丁¶亥皇帝若曰王者惠濟黎元輯寜方夏重名器任
　股肱<md:KR2i0019_SBCK_001-60a>¶忠而能力則禮崇賞不失勞則人勸所以啓周
<pb:KR2i0019_WYG_002-25b>
　公之土¶宇列漢祖之膏腴者録彼茂勲寘諸異數登
　進賢哲焜¶燿事功也天下兵馬都元帥尚父守尚書
　令吳越國王¶錢潮海靈源承天峻岳以英風彰德望
　以勇氣贊忠¶貞往因義舉之徒盛推韜略遂著襲封
　之績髙歩藩維¶挺魚鯤鳥鳯之姿擁㟁虎水龍之衆
　居方面任將五十¶年宣導休聲攘除兇醜摧堅奮銳
　鄙許東固圉之謀阜¶俗頒條廣冀北安居之頌環塹
　浙江之要雲滋星紀之¶墟說禮敦詩位崇元帥前茅
<pb:KR2i0019_WYG_002-26a>
　後勁名重中權守畫一之¶規奉在三之節信立靡移
　於風雨義行曷倦於津塗効<md:KR2i0019_SBCK_001-60b>¶琛則那顧險難薦幣則
　常歸宰用振英謨而端巖弼鍾¶懿號而異列藩可謂
　職貢不乏梯航時至翼戴天子加¶之以㳟也載念尊
　奬爰示徽章今遣正議大夫守尚書¶吏部侍郎上柱
　國贊皇縣開國男食邑三百户賜紫金¶魚袋李德休
　使副朝議郎守起居郎充史舘修撰賜¶緋魚袋聶璵
　持節備禮胙土苴茅册爾為吳越國王於¶戯地奄數
<pb:KR2i0019_WYG_002-26b>
　圻賦過千乘墨守闔閭之境軌圍勾踐之封¶子弟量
　才序進多分於棨㦸土疆漸海方輸豈限於魚¶鹽貴
　盛富强雖古之封建諸侯禮優夾輔不¶加於此慎厥
　始終無以位期驕無以欲敗度欽承賜履<md:KR2i0019_SBCK_001-61a>¶恊予一人
　汝嘉¶
時唐主將議恩命於王顧羣臣曰朕從黌堂即聞尚父
之¶名宜以優禮尊之命偹册禮有司乃偹竹册銅印唐
主曰¶尚父元老不當待以人臣況已封建乎乃賜玉册
<pb:KR2i0019_WYG_002-27a>
金册仍¶以紅袍御服一副賜焉九月王師大舉伐蜀冬
十二月¶蜀偽主王衍降是月制授土客諸軍都指揮檢
校太保兼¶鎮海軍節度副使王子元球守檢校太尉兼
侍中充靜海¶軍節度使是月閩王王審知殂子延翰嗣
自稱閩國主¶
(丙/戌)四年夏四月戊寅王不康如衣錦軍命文穆王監國
是¶月莊宗崩明宗即位大赦改元天成秋七月庚寅王
至自<md:KR2i0019_SBCK_001-61b>¶衣錦軍八月朔日有蝕之九月制加文穆王食邑
<pb:KR2i0019_WYG_002-27b>
一千户¶實封一百户又授中吳軍節度使王子元璙開
府儀同三¶司加食邑五百户冬十二月制授靜海軍節
度使王子元¶球開府儀同三司食邑五百户是月建州
刺史王延禀殺¶其弟延翰(一名/輸)而立泉州刺史延均於
福州¶
　延禀乃延均之庶兄也同起兵攻殺延翰延禀乃立
　延¶均於福州而延禀歸建州矣¶
是嵗大水蘇州尤甚水中生米大如豆民取食之
<pb:KR2i0019_WYG_002-28a>
(丁/亥)天成二年春正月唐主更名亶夏六月楚武穆王馬
殷建¶國秋八月朔日有蝕之冬十月唐主如汴是月淮
南偽丞<md:KR2i0019_SBCK_001-62a>¶相東海徐温卒子知誥嗣十一月吳王楊&KR0270;稱
帝¶
(戊/子)三年春二月朔日有蝕之勅遣監門衛上將軍烏昭
遇¶賜王湯藥國信等閣門通事李韞授文穆王鎮東兩
軍節度¶使夏六月以來大旱有蝗蔽日而飛晝為之黒
庭户衣帳¶悉充塞之王親祀於都會堂是夕大風蝗墮
<pb:KR2i0019_WYG_002-28b>
浙江而死¶
　都㑹堂即白太𫝊居易之虛白堂基也王重建之號
　八¶㑹亭江東羅隱為之記以王平吳定越講武計議
　凡八¶㑹於此故名之後更名都㑹堂也¶
秋七月己巳忠獻王生¶
(己/丑)四年春二月制授文穆王杭越等州大都督府長史
増<md:KR2i0019_SBCK_001-62b>¶食邑實封中吳軍節度使王子元璙増食邑五百户
實封¶一百户靜海軍節度使王子元球兼中書令餘並
<pb:KR2i0019_WYG_002-29a>
如故楚¶州升為順化軍以明州刺史王子元珦為順化
軍節度使¶秋七月台州大水請軍儲三十萬斛八月己
酉今大元帥¶吳越國王王孫𢎞俶生是月明州餘姚縣
修舜井獲古佛¶舍利數十粒兼有珠玉竒玩王命内衙
指揮使徐仁綬近¶侍閭丘稔往迎之因建浮圖于城北
一如城南之制九月¶因樞密使安重誨兄弟用事于朝
甞要求不克乃矯制以¶王為太師致仕仍賜烏昭遇自
盡
<pb:KR2i0019_WYG_002-29b>
　先是烏昭遇之來使也有供奉官韓玖承王子元球
　<md:KR2i0019_SBCK_001-63a>¶恩命至玖性兇愎因恃酒凌昭遇由是有隙王以其
　辱君¶命止以常禮遣之玖還京師遂搆昭遇於樞密
　重誨¶重誨以昭遇失使臣之體而亦嗛王以要求不
　克誣王¶不禮君命遂同䜛搆命王致仕賜昭遇以自
　盡¶也
王命文穆王奏雪其事奏不得通乃以絹書上之天子
始¶得聞焉出安重誨為河東節度使是嵗所在地震居
<pb:KR2i0019_WYG_002-30a>
人有¶壞廬舍者¶
(庚/寅)五年春二月唐主南郊大赦改元長興元年夏五月
制¶授文穆王以下食邑實封六月朔日有蝕之¶冬十一
月楚王馬殷殂子希聲嗣<md:KR2i0019_SBCK_001-63b>¶(辛/夘)長興二年春二月勅遣監門衛上將軍張籛兵部郎
中¶盧重賜王國信湯藥起王致仕復元帥尚書令國王¶
如故依前不名仍示安重誨矯誣之罪¶
　勅略曰天下兵馬都元帥尚父尚書令吳越國王錢
<pb:KR2i0019_WYG_002-30b>
　乆列王公恒輸愛戴朕方禮加元老恩遇逺方安重¶
　誨掇緝瑕疵遽行阻絶使錢元瓘拜闕上¶章傾懷請
　罪言皆激切事且慿虚盡由爾介蠆之心有¶誤我含容
　之德情不可恕罪不可逭宜出為河中節度¶今已誅
　之以雪其寃故告¶
秋七月有象入信安境王命兵士取之圈而育焉八月
建<md:KR2i0019_SBCK_001-64a>¶州王延禀子繼昇繼倫奔於我盖其父為延均之所
害也
<pb:KR2i0019_WYG_002-31a>
　初審知薨延翰嗣位以延禀為建州延均為泉州延
　均¶不悅而延禀亦憾於延翰於是泉建同啓兵攻福
　州殺¶延翰遂立延均於福州延禀歸建州將行謂延
　均曰善¶紹先人基業勿煩我老兄再至延均聞之含
　憾至是將¶圖延禀乃詐言已死使軍吏迎取延禀乃
　囚其子繼雄¶仍執延禀入城延均曰果煩老兄再至
　矣延禀瞪詈之而¶就戮其繼昇繼倫自是聞難而奔於
　王焉
<pb:KR2i0019_WYG_002-31b>
冬十一月朔日有蝕之¶
(壬/辰)三年春二月勅遣吏部侍郎盧詹刑部郎中楊薫賜王
國<md:KR2i0019_SBCK_001-64b>¶信湯藥等三月己酉夜大雪庚戌王薨于正寢年八
十一在位¶四十一年朝廷聞訃廢朝七日哀悼不已¶
　詔曰天下兵馬大元帥尚父尚書令吳越國王錢本¶
　朝元老當代勲賢位已極於人臣名素髙於簡册贈
　典¶既無其官爵易名冝示其優崇冝令所司定諡曰
　武肅¶詔工部侍郎楊凝式為碑文
<pb:KR2i0019_WYG_002-32a>
夏四月庚午奉靈輴殯於衣錦軍應順元年申午春正
月¶壬午勅塟王於安國縣衣錦鄉¶(即錦/北鄉)¶茅山之原<md:KR2i0019_SBCK_001-65a>¶(即今/臨安)
(縣/也)¶王始在軍中未嘗自安毎欲蹔憇必先整衣甲偹盥
漱而¶後寢焉又以員木小枕綴鈴睡熟則欹由是而寤
名曰¶警枕又置粉盤于卧内有所記則書之及撫鎮二
國殆¶及四紀勤勞㳟儉始終一致毎夕必列侍女各主
一¶更戒之曰外有報事當振鈴聲以為警省凡有聞報
即¶時而遣又常以彈丸於墻樓之外以警宿直者使其
<pb:KR2i0019_WYG_002-32b>
不寐¶以應其事又嘗微行夜叩北城門吏不肯啓關曰
大王¶來我亦不啓王乃自便門而入明日召吏厚賜之
稍暇¶則命諸子孫諷誦詩賦或以所製詩什賜于丞相
將吏<md:KR2i0019_SBCK_001-65b>¶以下由是往往達旦天復中近侍李詠因監契丹
驛中¶有判官謂李詠曰武肅王常夜不睡詠詰其所知
答曰¶嘗聞五䑓王子太師言浙中不睡龍今已歸矣訪
其所¶聞乃壬辰之後也王少時倜儻有大度志氣雄傑
機謀¶沉逺善用長矟大弩又能書寫甚得體要有知人
<pb:KR2i0019_WYG_002-33a>
之鍳¶及通圖緯之學毎處衆中而形神有餘純孝之道
禀於¶天性毎春秋薦享必嗚咽流涕嘗曰今日貴盛皆
由積¶善所致但恨祖母不能見耳嘗逰後庭層樓皇妣
春秋¶髙不能上王親負而登焉天祐以後中原多事西
川王¶氏稱蜀䢴溝楊氏稱吳南海彭城氏稱漢長漢王
氏稱閩<md:KR2i0019_SBCK_001-66a>¶皆竊大號或通姻戚或達聘好皆以龍衣玉册
洎書䟽¶等勸王自大王嘗笑曰此兒輩自坐爐炭之上
而又置¶吾于上耶吾以去偽平賊承天子疇庸之命至
<pb:KR2i0019_WYG_002-33b>
於封建車¶服之制悉有所由豈圖一時之利乃隨波於
爾輩也皆¶却之不納而諸國之主無不咸以父兄事之
王加以¶自奉節儉衣服衾被皆用紬布非公宴惟瓷磚
&KR0238;器而¶已㳟穆夫人嘗以王寢帳隳裂乃上青絹帳請
易之王¶曰作法於儉猶恐其奢但慮後代皆施錦綉耳
此帳雖¶故猶可蔽風竟不易後庭有鄭氏其父嘗以罪
當死左¶右兾其獲宥且言斯人有息女預侍王命出其
女而後<md:KR2i0019_SBCK_001-66b>¶斬之顧左右曰刑者公柄豈可以一婦而亂我
<pb:KR2i0019_WYG_002-34a>
法耶¶又嘗夕宴諸王子及諸孫命鼓胡琴未數曲遽止
之曰¶外聞當謂我不恤政事為長夜之飲宴遂罷王自
開創¶以來至於底定而撫字將帥洎行伍莫不盡得其
歡心¶有勲將何逢殁於賊中一日王見其所乗馬悲泣
不能¶止左右莫不感激¶
　論曰王挺命世之才屬艱難之運奮臂起義所向披
　靡¶以寡敵衆黄巢不犯其封仗順伐逆漢宏至於授
　首誅¶逐帥之薛朗遂申屬郡之禮平作偽之董昌不
<pb:KR2i0019_WYG_002-34b>
　違本朝¶之命加以禦淮戎以耀威奉梁室而示略廽
　江山之深<md:KR2i0019_SBCK_001-67a>¶險致都邑之宏麗七徳克備五福是臻故
　入輔地圖三¶授天册總四海之戎柄為一人之父師
　威名赫然霸業¶隆矣然後内敦㳟儉外正刑賞安民
　和衆保定功勲文¶䑓崛起於江東𤣥德雄據於巴右
　比之全德固不足同¶年而語哉¶
　
　吳越偹史卷二

<pb:KR2i0019_WYG_003-1a>
欽定四庫全書
　吴越備史卷三　<md:KR2i0019_SBCK_001-67b>¶　
