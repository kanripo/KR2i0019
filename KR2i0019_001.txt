# -*- mode: mandoku-view; -*-
#+TITLE: 吳越備史
#+DATE: 2015-09-11 23:45:12.847708
#+PROPERTY: ID KR2i0019
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB06n0596-001吳越備史-卷一.
<pb:KR2i0019_SBCK_001-1a>¶
吳越備史卷第一¶
　武勝軍莭度使掌書記范坰　武勝軍莭度廵官林禹&KR0103;¶
武肅王¶
武肅王姓錢氏諱鏐字具美杭州安國縣人¶
　即臨安縣也¶
唐武徳中陪&KR0089;功臣潭州大都&KR0450;巣&KR0038;公九隴八代孫也¶
大中六年壬申二月二十六日生于本縣之衣錦郷勲貴¶
里曾祖諱沛唐宣州旌徳縣令累贈吏部尚書上僕射&KR0503;¶
封洪勝王曽祖妣童氏&KR0503;封齊國太夫人祖諱宙累贈太¶
尉&KR0503;封建&KR0004;王祖妣水丘氏累封椘&KR0038;太夫人&KR0503;封晋國¶
<pb:KR2i0019_SBCK_001-1b>¶
九華太夫人皇考諱寛威勝軍莭度推官軄方郎中守太¶
府少卿累贈禮部尚書開府儀同三司守太師令&KR0503;封英¶
獻王皇妣水丘氏累封秦&KR0038;太夫人&KR0503;封趙國太&KR0007;太夫¶
人王即長子也先是五年邑中大旱邑令道士東方生起¶
龍以祈雨生曰茅山前池中有龍然不可起起必大異邑¶
令乃止明年復旱又召東方生起龍&KR0005;臨池遽指王所居¶
曰池龍已生此家矣時王已誕數日始誕之夕皇考方他¶
適鄰人急赱告曰適過君家後舍聞甲馬之聲甚衆非有¶
盗乎皇考乃急馳歸王已誕矣復有紅光滿室皇考頗怪¶
之&KR0005;棄于井祖妣知非常人固不許因小字曰婆留而井¶
<pb:KR2i0019_SBCK_001-2a>¶
亦以名焉王自㓜常與羣児聚戯于樹隂石上&KR0137;伐薪必¶
使羣兒聚以供已随多少而賞罰焉王嘗憩後山忽一石¶
屹然自立王因志之及貴建功臣精舍於其地遂以石為¶
佛坐樹&KR0197;衣錦&KR0005;軍十三年冬十月皇祖太尉薨&KR0005;&KR0089;之¶
夕大風抜樹于野詰旦術者引靈輀&KR0005;就&KR0089;所謂王考曰¶
此抜樹之穴是天唘也宜以&KR0089;遂窆之畢術者撫王曰當¶
貴此孫耳王常逰徑山書院有道人洪湮者毎迎于門王¶
頗惡之一日自後山避徑而往湮亦迎焉王問其故湮曰¶
君非常人故預知耳¶
(乙/未)乹符二年夏四月浙西鎮遏使王郢作&KR0333;勅本道徴兵¶
<pb:KR2i0019_SBCK_001-2b>¶
討之時董昌戍石鏡鎮亦募鄉里之衆以副召王王遂委¶
質于董氏始為偏&KR0005;王入軍中驍勇&KR0376;倫為董氏所重¶
　時王年二十四矣¶
及董為杭州一日因事遣王之臨安途次餘杭有瞽者善¶
摸骨相集于龍光槁¶
　在餘杭縣¶
王因請相竟無一言王一日自臨安而還日已暮矣相者¶
復在舊所王遂贄金以為請相相者曰㫄無人乎王曰獨¶
在斯相者乃引臂乆之嘆曰天下&KR0333;矣朞時之内再遇貴¶
人言訖而去旬日後王復以束帛至餘杭&KR0005;酬之訪于鄉¶
<pb:KR2i0019_SBCK_001-3a>¶
閭竟絶踪跡¶
(戊/戌)五年㓂盗蜂起有朱直管曹師雄王知新等各聚黨數¶
千剽掠于宣歙間秋九月王率本鎮兵討平之以功聞授¶
石鏡鎮衙内都知兵馬使遷鎮海軍右軄¶
(己/亥)六年秋七月黄巢擁衆二十萬人大掠州縣淮南莭度¶
使髙駢羽檄徴兵討之時巢三百餘衆&KR0005;及石鏡鎮王谓¶
董氏曰黄巣以數萬之衆踰越山谷旗鼓相逺首尾不應¶
宜以伏兵襲之賊&KR0137;少却則可逐矣巣前軍二千餘衆果¶
﨑嶇而至王率二十&KR0016;伏于草莽巢小&KR0005;单&KR0016;先進王親¶
注弩射之應&KR0076;而斃伏兵遂起巣兵大潰王謂衆曰此術¶
<pb:KR2i0019_SBCK_001-3b>¶
止可一舉耳大軍必至則衆寡莫敵矣宜乗勝張虚聲以¶
懾之乃進屯八百里¶
　古地名也¶
途次逆旅遇一老嫗而誡之曰後有兵至當言臨安兵屯¶
八百里未㡬巣兵果至具如所對賊衆相頋曰向止數&KR0016;¶
尚不可當况八百里乎遂不犯境王又伺其後軍殺獲人¶
馬而歸功董氏淮南髙駢聞而偉之¶
(庚/子)廣眀元年冬十二月黄巣犯闕僖宗入興元杭州始建¶
八都¶
　臨安縣曰董昌王副之餘杭縣曰陳晟於潜縣曰吳文¶
<pb:KR2i0019_SBCK_001-4a>¶
　舉鹽官縣曰徐及新登縣曰杜稜唐山縣曰饒京富春¶
　縣曰文禹龍泉縣曰凌文舉各聚千人以衛鄊里¶
既而髙駢吕董氏赴廣&KR0092;王亦&KR0025;焉時駢熟視王頋上右¶
曰此人他日爵祿必逺過于我時駢&KR0005;大舉討巣命董氏¶
&KR0025;行王謂董曰&KR0060;窺髙公無討賊之志苟&KR0025;其行功效不¶
立是同坐罪宜以捍衛鄉里爲辭董然之告于駢駢因以¶
禮而歸焉是月黄巢自稱大齊皇帝¶
(辛/丑)二年春正月僖宗幸蜀改元中和勅髙駢爲東西行營¶
都統起師討巣駢竟不出兵秋八月己丑夜星大如杯椀¶
交流如織至丁酉乃止¶
<pb:KR2i0019_SBCK_001-4b>¶
　西&KR0051;之末五星互&KR0052;天縦横無常未㡬五胡之&KR0333;驗矣¶
九月詔授董昌杭州刺史授王都知兵馬使太子賔客¶
(壬/寅)中和二年秋七月浙東&KR0026;察使(彭/城)漢宏(姓犯王諱/故&KR0197;彭城)以天¶
子西幸乃遣弟漢宥馬軍都虞&KR0049;辛約率兵二萬營于西¶
陵&KR0005;圖浙西既燒魚浦刼富春兵勢甚盛董氏遣王率師¶
禦之是月十二夜&KR0005;渡江而星月皎然兵不可渡王親掬¶
江沙吞而祝曰吾以義兵討賊天&KR0005;見助&KR0133;隂雲蔽月以¶
濟我師俄而雲霧四起咫尺晦&KR0661;王大喜即先渡江&KR0060;賊¶
&KR0197;縦火斫其營精兵繼至破賊殆盡漢宥辛約赱之擁入¶
溝塹士卒大半溺死屍骸相枕冬十月漢宏又率衢婺䓁¶
<pb:KR2i0019_SBCK_001-5a>¶
四州兵七萬餘人遣登髙鎮&KR0005;王鎮領之營于江干連營¶
相属王率儒童鎮&KR0005;徐靖浙江都逰奕使阮結銜枚宵濟¶
復大破之王鎮奔諸暨王獲漢宏所署主&KR0005;憲官偽勅二¶
百餘道俘馘萬計兵甲生口稱是歸漢宏所掠民間妻女¶
于鄉里者數百人是月詔王兼侍御史¶
(癸/卯)三年春三月漢宏又分兵于黄嶺岩下貞女等三鎮及¶
山洞凡九十三所皆千餘人以圖大舉王率八都兵自富¶
陽以趋之破黄嶺岩下及山洞三十餘所生擒貞女鎮&KR0005;¶
陽元宗岩下鎮&KR0005;史弁等仍焚其兵甲夏四月漢宏自領¶
兵屯諸暨古剥嶺至于亭凶亀山之下王先攻諸暨獲糧¶
<pb:KR2i0019_SBCK_001-5b>¶
二萬餘斛旋破古剥嶺亭山等寨賊皆宵遁五月漢宏又¶
遣&KR0005;何肅黄珪等率本道排門軍營于蕭山諸暨等䖏王¶
親禦之破賊一萬餘人生擒都虞候章公&KR0033;餘黨赱之冬¶
十月漢宏又遣弟漢客与辛約巴立李萬敵等㑹温䖏等¶
州兵洎白丁十餘萬衆&KR0025;蕭山西&KR0092;大出&KR0062;&KR0179;以謀宵濟¶
王自新沙由漁浦而攻之戮何肅等遂趋萧山是月戊午¶
王親與漢宏遇自午至戌破賊大衆漢宏易服持膾刀而¶
遁時軍中有異其状者&KR0005;擒之漢宏誑曰我宰夫耳遂伏¶
于亂屍之内得免次日漢宏復舉餘黨四萬人來抗我師¶
乗勝大敗之斬漢容辛約及招討判官譚昇都知兵馬巴¶
<pb:KR2i0019_SBCK_001-6a>¶
立先&KR0289;李萬敵仍獲漢宏偽淮海招討使印一紐戰艦五¶
百艘馬四千蹄兵甲萬計俘馘千人漢宏宵遁歸越¶
(甲/辰)四年春二月婺州王鎮執刺史黄碣請降于王漢宏聞¶
之使其下婁賚殺鎮而代之夏四月浦陽鎮&KR0005;&KR0253;環㑹我¶
師攻婺州生擒婁賚而還未㡬勅命中使焦居燔為杭越¶
通和使俾其改過王遂班師以待之漢宏因殺王人宻徴¶
水師于温州刺史朱褒出戦&KR0179;習于望海以史恵施堅實¶
韓公汶領之復圗水陸並進秋七月勅授王&KR0038;子&KR0021;酒兼¶
御史大夫右千牛衛&KR0005;軍冬十二月朔天子南郊改元大¶
赦¶
<pb:KR2i0019_SBCK_001-6b>¶
(乙/己)光唘元年春正月僖宗發蜀三月至京師冬十月授王¶
檢校散騎常侍右武衛&KR0005;軍十二月&KR0101;軍使四令孜進逼¶
帝如鳳翔¶
(丙/午)二年春正月田令孜刼駕如寳雞二月復興元冬十月¶
大&KR0005;朱玫立襄王為帝¶
　朱玫僣立煜為帝以正其反逆之罪也¶
是月一日王謂董氏曰除惡務去根本不尓當為後患願¶
以全師討之董曰然王即日進師以諸都兵馬使阮結守¶
梅市&KR0101;陣使錢爽守雙童遏後使駱團守平水䧏&KR0005;使章¶
可周唐晟王公備等守蘭頭江海逰奕使崔則守羊石是¶
<pb:KR2i0019_SBCK_001-7a>¶
月辛亥王親率師自諸暨趋平水&KR0730;山路至于曹娥埭癸¶
丑破韓公汶因與朱褒遇水師戦䑲皆焚而溺之甲寅進¶
屯豐山梅城鎮&KR0005;施堅實執漢宏右直&KR0005;張師及歸于王¶
丙辰進抜越城漢宏赱台州辛酉戮漢宏妻母弟姪及其¶
黨史恵史侃都虞&KR0049;蔡約于軍門十二月丙午台州刺史¶
杜雄執送漢宏至命斬于㑹稽市漢宏斥刑者曰吾廉察¶
也非汝軰可殺吾嘗夢手捧金錢殺我者錢公也乃請王¶
親刃焉¶
　漢宏兖州使院之小吏也尋爲大&KR0005;尋本州兵以禦黄¶
　巣㓂遂殺&KR0005;首刼輜重而叛詔忠武軍討之不利復命¶
<pb:KR2i0019_SBCK_001-7b>¶
　前濠州刺史崔鍇招擕之宏遂䧏授&KR0043;州刺史㑹浙東¶
　&KR0026;察使栁韜以賄免朝官皆耻代之議者以漢宏䧏&KR0005;¶
　也以䧏&KR0005;代賍吏宜矣乃除之既有七州之地而復萌¶
　逆莭常㑹客酒酣謂衆曰天下丧&KR0333;金刃之䜟焉知非¶
　僕遂撫掌大&KR0015;復又㑹于使院有羣鴉噪庭樹上因使¶
　伐木有座者言此樹有年矣鴉噪乃常耳願勿為怪宏¶
　曰我&KR0005;斬白蛇豈止此樹邪遂伐之又嘗構別第窮極¶
　雄壮一日有飛帛書署其門曰漢宏是賊豈宜造此大¶
　宅宅之中堂懸一錦傘守衛甚謹即夕失之人皆以為¶
　任俠&KR0001;獲及舉兵至西&KR0092;&KR0005;謀渡江乃禱于江干俄有¶
<pb:KR2i0019_SBCK_001-8a>¶
　一矢墜其前莫知其&KR0001;來宏頗惡之既敗弃其母挾妻¶
　而奔焉就執之日董庶人讓之宏曰成即是敗即非自¶
　古何有不敗之家不亾之&KR0038;然則僕射亦有名&KR0005;良䇿¶
　宏無之以至于此何必太譲㦲¶
既而儒童鎮&KR0005;徐靖以俘掠居人戮之于市北&KR0028;鎮&KR0005;(彭/城)¶
孟安与弟孟&KR0043;輒起府庫散其本部仍執廉使牌印王因¶
饗于擊場遂責之孟安即席謀王立斬以徇時孟&KR0043;部兵¶
屯于外王親撫之悉有其衆越人及諸&KR0005;皆推王為主王¶
固譲董氏董遂&KR0096;蒞于越杭人復請王代董氏時浙西莭¶
度使周寳承制以王&KR0096;知杭州軍州事兼杭州管内都&KR0204;¶
<pb:KR2i0019_SBCK_001-8b>¶
挥使是月赴本郡錄其事以聞詔授王撿校尚書¶
(丁/未)三年春正月帝在興元勅授王杭越管内都&KR0204;揮使上¶
武衛大&KR0005;軍充杭州刺史董昌為越州&KR0026;察使¶
　凡&KR0038;王自陪臣已下所授官爵自貞明戊寅已前制用¶
　詔勅皆自間道而至戊寅以後南康貢路阻絶則皆航¶
　海而至皆出其迎授徐審徳本日月而書之他皆倣此¶
三月潤州客司軍&KR0005;(彭/城)浩逐莭度使周寳出于毘&KR0092;推度¶
支催勘使薛朗為主仍火其城是月帝至鳳翔夏四月六¶
合鎮使徐約攻陷蘇州淮南髙駢為其下畢施鐸所幽乃¶
召宣州&KR0026;察使秦彦為主五月王命東安都&KR0005;杜&KR0994;浙江¶
<pb:KR2i0019_SBCK_001-9a>¶
都&KR0005;阮結靖江都&KR0005;成吉率兵討薛朗¶
　&KR0004;杭州山賊朱&KR0033;為&KR0333;遂募八縣鄉兵以討之因為八¶
　都臨安董昌首之今東安浙江靖江皆其數也其諸都¶
　地名都&KR0197;首&KR0005;名姓並見于前¶
六月師次陽羡與賊&KR0005;李君旺遇大破之獲&KR0179;八百餘艘¶
秋九月秦彦殺髙駢¶
　駢擁兵叛命信用妖人自取亾滅秦彦与畢施鐸出師¶
　屢敗疑駢黨内應遂殺之髙駢之事豈非佛氏&KR0001;謂輪¶
　廻果報者乎易曰積善之家必有餘慶積不善之家必¶
　有餘殃曽子曰出乎爾者反乎爾者也若髙駢所淂猶¶
<pb:KR2i0019_SBCK_001-9b>¶
　未&KR0085;以償數千人之怨&KR0379;&KR0085;以見天道好還之不差忒¶
　耳¶
是月詔加王檢校户部尚書至日王師次禹城斬賊&KR0005;丁¶
重徳属&KR0005;趙君度赱之遂進攻常州丁&KR0025;實棄城宵遁¶
　&KR0025;實浙西小&KR0005;也有微功于周寳故用為是郡人以為¶
　&KR0064;虐&KR0197;為此丁滅門及是奔于海&KR0092;鎮鎮使髙覇及楊¶
　行宻同入海赴髙駢之難&KR0025;實竟為行宻所&KR0675;也¶
十月周寳遂歸于王王以属郡禮具&KR1060;鞬迎之于郊仍舍¶
于樟亭驛是日廬州刺史楊行宻始入淮南十一月十二¶
日文穆王生十二月命杜稜為常州制置使遣阮結等進¶
<pb:KR2i0019_SBCK_001-10a>¶
攻潤州是月乙未周寳卒¶
　寳字尚珪曽祖侍選唐滄州魯城令幽薊之&KR0333;魯城以¶
　一邑拒㓂為賊所害祖光濟上賛善大夫依矦希&KR0483;于¶
　平盧軍為衙門&KR0005;每行陣獲攻魯城者必殺之以祭父¶
　父懐義以武藝為韓臯所重累官至工部尚書天徳軍¶
　使寳即第三子也以父蔭為千牛備身尋去求軄依天¶
　平軍帥武宗三年徴方鎮有才器者入&KR0043;衛寳因&KR0032;右¶
　神䇿軍出為良源鎮&KR0005;有戎政本軍表聞授右廂都押¶
　衙馬&KR0461;軍知軍事大&KR0005;軍出涇州聚糧二十餘萬斛黄¶
　巣之&KR0333;移鎮海軍莭度使僖宗幸蜀加授右㒒射檢校¶
<pb:KR2i0019_SBCK_001-10b>¶
　司空中和二年拜同平章事時朝廷以丞相王鐸率諸¶
　道兵復長安以寳為天下租庸副使兼管内營田使五¶
　年授特進檢校太保兼侍中進封本郡王至是以疾薨¶
　年七十四子璵嗣比唐制武&KR0223;以馬上擊毬較其䏻否¶
　有置鐵鈎于毬杖以相擊寳嘗遇此選為鉄鈎&KR0001;摘一¶
　目睛迭寳即取而吞之復擊毬遂獲頭等授涇源勅賜¶
　一木睛以代之木睛不知何木視之亦明置水中無所¶
　礙真睛矣一日早起盥漱其睛墜水盆中侍姬&KR0060;&KR0015;寳¶
　怒曰我瞎漢何&KR0085;&KR0015;也遂殺之潤州衙軍以軍額&KR0197;鎮¶
　海軍盖舊&KR0043;也寳復置親信&KR0197;决勝軍䖏之後樓使其¶
<pb:KR2i0019_SBCK_001-11a>¶
　子璵搃之衆&KR0197;為後樓軍其衣食糧賜數倍于鎮海士¶
　卒頗有怨望因恣横于外一日㑹客于後樓即席有言¶
　其事者則殺之而薛朗与鎮&KR0005;(彭/城)浩友善遂以寳意示¶
　之且誡其軄下浩聞之憤曰可以免禍者不過反耳是¶
　夕遂率鎮海軍而叛乃推朗為主寳聞&KR0333;率家属跣襪¶
　拓芙蓉門召後樓軍曰後樓軍児即䏻救我乎後樓聞¶
　之亦同叛焉寳遂奔髙駢與寳夾江為鎮頗有嫌&KR0169;及¶
　奔駢遺書曰&KR0060;承赱馬以及奔牛又遣送黄虀一瓶&KR0081;¶
　粉十斤以表虀粉之意寳在泾源至于金&KR0092;多㑹賔客¶
　&KR0172;宴終日後庭楽妓百餘人水陸肴膳日極豐美以撫¶
<pb:KR2i0019_SBCK_001-11b>¶
　養欠均以致叛&KR0333;得罪驕奢蠧其福祿而使其然乎¶
(戊/申)文徳元年春正月孫儒殺秦彦畢施鐸¶
　彦等因髙駢信妖&KR0429;酷遂&KR0333;殺駢并殺駢子弟甥姪有¶
　一婦人臨刑㦸手大罵曰我必訴于上帝使汝等後日¶
　舉家殺戮一如我今日至是果如所言也傷㦲¶
是月駕在鳳翔丙寅我師克潤州生擒薛朗而還王命剖¶
心以祭周寳(彭/城)浩赱之王命阮結為制置使又命築嘉興¶
縣城二月駕還長安大赦改元文徳三月朔日有蝕之僖¶
宗疾革命立夀王為太弟帝崩太弟即位是為昭宗詔加¶
王檢校司空夏四月孫儒入淮南陷揚州楊行宻行海&KR0092;¶
<pb:KR2i0019_SBCK_001-12a>¶
復歸廬州秋九月王命&KR0025;弟銶率兵討徐約于蘇州盡驅¶
州人以守城皆文其面曰願&KR0062;南都有軍事衙推陳車¶
　車本二名上字犯忠献王諱¶
謂人曰南都者盖都邑之稱杭州終當建國乎冬十一月¶
楊行宻攻殺宣州刺史趙鈴而有其地¶
(己/酉)龍紀元年春正月朔改元三月我師破徐約于蘇州約¶
奔入海中箭而死¶
　約曹州人&KR0004;&KR0025;黄巣攻天長遂歸髙駢為六合鎮&KR0005;浙¶
　西周寳子婿楊茂實為蘇州刺史約攻破之遂有其地¶
　而制度不軌刼王貢賦至是而滅宜㦲¶
<pb:KR2i0019_SBCK_001-12b>¶
王命海昌都&KR0005;沈粲&KR0096;知蘇州事夏四月丁丑命築安衆¶
營于臨安五月甲辰潤州阮結卒¶
　結字韜文錢唐人也杭州建八都結亦副焉中和二年¶
　以征漢宏有功授散&KR0016;常侍光唘三年征常州又平潤¶
　州累授户部尚書四年充潤州制置使尋遷刑部尚書¶
　&KR0004;徐約之黨三千餘人來䧏結撫之失所囙散香于甘¶
　露寺輒為所叛投于江遂成疾而率年四十六¶
王以其弟右驍衛&KR0005;軍阮綽領其本郡仍命成及代&KR0001;任¶
及盡誅其叛卒秋七月勅授王金&KR0181;光祿大夫檢校司空¶
本州防禦使冬十月勅除給事中杜儒林為蘇州刺史以¶
<pb:KR2i0019_SBCK_001-13a>¶
沈粲為制置使十一月帝南郊更名&KR0929;改元大順是月宣¶
州楊行宻遣&KR0005;李宥陷我毘&KR0092;執杜稜而去¶
　&KR0004;李宥攻毘&KR0092;鑿穿地道而入兵甲俱以土中夜入于¶
　&KR0994;之寝室因執稜于卧榻而去¶
十二月淮南孫儒遣其下(彭/城)建封帥衆陷我潤州成及奔¶
歸¶
(庚/戌)大順元年春正月戊子朔皇帝受&KR0125;尊&KR0197;大赦夏四月¶
勅遣使徴兵討李克用因道逺事遂寝秋七月常州李宥¶
陷我姑蘇制置使沈粲害刺史杜儒林及兄延休而奔于¶
我王以其失備復害刺史&KR0005;欲誅之粲遂奔孫儒¶
<pb:KR2i0019_SBCK_001-13b>¶
　&KR0004;沈粲之攻杜儒林儒林曰勿殺我與你金粲曰殺爾¶
　金&KR0005;焉往遂殺之儒林延休異母兄弟也同日而生至¶
　是同日而死異㢤¶
是月楊行宻遣&KR0005;張行周爲常州制置使八月制加王吳¶
興郡開國男閏九月孫儒復遣(彭/城)建封攻毗陵殺張行周¶
而復困姑蘇是月王命築新夾城環&KR0694;氏山洎秦望山而¶
廻凡五十餘里皆穿林架險而版築焉王嘗親勞役徒因¶
自運一甓由是驂&KR0025;者争運之役徒莫不畢力冬十一月¶
孫儒陷姑蘇李宥奔常熟十二月孫儒歸淮南仍以沈粲¶
爲制置使是月勅遣使髙品賜官誥加王檢校司空同平¶
<pb:KR2i0019_SBCK_001-14a>¶
章事¶
(辛/亥)二年春正月孫儒自淮南復入姑蘇&KR0005;乗勝以圗我王¶
出舟師以禦之儒遂&KR0376;南頋夏四月彗星見大赦天下秋¶
七月城東安鎮冬十二月孫儒燒掠蘇常遂逼宣州困圍¶
楊行宻行宻遣使求救于我王王出糗糧甲兵以助之是¶
月常州甘露鎮使陳可立㩀本州王遣師平之¶
(壬/子)景福元年春正月丙午朔大赦改元二月命&KR0025;弟銶為¶
蘇州招緝使夏四月勅陞杭州為武勝軍授王本軍防禦¶
六月王出師㑹宣州兵敗孫儒于宣城行宻斬孫儒&KR0019;首¶
京師宣州以沈粲歸王戮之于市而行宻因有廣&KR0092;焉¶
<pb:KR2i0019_SBCK_001-14b>¶
　&KR0004;楊行宻軍師張某㦯曰李某頗善占筭前一日謂行¶
　宻曰明日大水亭午可獲孫儒時畏日曦赫儒兵正勝¶
　人皆哂其言及詰旦西北有雲大如箕漸漸㳽漫俄而¶
澍雨大水&KR0064;作儒謂衆曰城中大水&KR0005;及我諸營自頋¶
　無相救也俄而水&KR0055;丈餘城中知其&KR0197;令乃徑出兵邀¶
　擊儒營他皆不救因獲儒軍師之言果騐¶
是月泉州王潮攻陷福州殺范暉而有其地¶
　亦作&KR0505;姓乃陳岩之子婿也岩為福州數年而卒以暉¶
　繼之至是為王潮所害時福州嘗有僧記之曰潮水來¶
　岩頭没潮水去矢口出矢口盖言&KR0005;來&KR0071;潮之人也¶
<pb:KR2i0019_SBCK_001-15a>¶
(癸/丑)二年春二月楊行宻以其&KR0005;田頵牧宣州安仁義牧潤¶
州夏閏五月詔授王本軍&KR0475;練使蘇杭等州&KR0026;察䖏置使¶
進封彭城郡開&KR0038;侯食邑七百户秋七月丁巳王率十三¶
都兵洎役徒二十餘萬衆新築羅城自秦望山由夾城東¶
亘江干洎錢湖霍山范浦凡七十里咸通中京師有望氣¶
者言錢唐有王者氣乃遣侍御史許渾中使許計齎璧來¶
&KR0287;秦望山之腹以厭之使回望氣者言必不䏻止又郭璞¶
&KR0103;臨安地志云天目山前兩乳長龍飛鳳舞到錢唐海門¶
山起横為案五百年生異姓王¶
　率十三都者八都之外有&KR0181;溪保城龍通三泉三鎮是¶
<pb:KR2i0019_SBCK_001-15b>¶
　為十三都也¶
九月制授王鎮海莭度浙江西道&KR0026;察䖏置等使潤州刺¶
史¶
　先是今年三月詔以鳳翔&KR0043;衛耀徳都頭李鋋授特進¶
　同平章事領浙西差朝廷以李茂貞徹海王惡其黨&KR0005;¶
　奪之&KR0096;故有此授而丹陽已為淮人所有鋋不䏻至所¶
　治至是命王時議當之又周寳蒞丹陽州人凡有期必¶
　曰待錢來斯之應也比蜀禅月大師休公嘗上詩曰今¶
　日再三難更譲䜟辭惟道待錢來明矣¶
(甲/寅)乾寜元年春正月乙丑朔大赦改元二月王命成及&KR0096;¶
<pb:KR2i0019_SBCK_001-16a>¶
蘓州刺史三月制王自光祿大夫檢校司徒進充本道營¶
田招討塩鐵制置發運等使夏五月勅遣中使(彭/城)延鉅特¶
授王開府儀同三司同中書門下平章事六月勅遣中使¶
賈居憺賜王私門立㦸¶
(乙/卯)二年春二月進封王開國公食邑一千户是月威勝軍¶
莭度使董昌僣稱皇帝建元順天&KR0038;&KR0197;羅平¶
　年&KR0197;&KR0137;云天&KR0125;㦯云天聖皆非也江東羅諫議隐&KR0103;吳¶
　越行營露布曰羅平者唘國之明順天者建元之始又¶
　曰以&KR0005;門稱天&KR0125;之樓以㑹府為宣室之地明矣¶
昌以書告王其&KR0001;稱云&KR0096;即羅平國位印文曰順天治國¶
<pb:KR2i0019_SBCK_001-16b>¶
之印王淂之吕賔吏以議曰董氏昔吾郷黨也今吾鄰藩¶
也其豐功茂績崇階厚祿又吾&KR0001;以賛成也今採聽妖&KR0301;¶
遂圗潜&KR0333;吾以授朝廷&KR0005;相當徴兵以討之然以&KR0086;迹方¶
炳庶㦯䏻改吾先馳書以勉之救其覆族之禍衆悉稱善¶
乃遣賔属沈滂率&KR0005;吏數百人移書以諫之曰與其閉門¶
作天子與九族百姓俱作&KR0151;炭不若開門作莭度使終身¶
富貴無憂也及今悛悔尚可及矣昌竟不聽王乃表聞之¶
仍又率兵至迎㤙門望樓再拜且諭曰大王奄有數州位¶
兼&KR0005;相非不貴也非不富也一旦顛倒兵柄改易臣莭自¶
貽伊戚禍不旋踵今率諸州兵至城下以俟大王改過苟¶
<pb:KR2i0019_SBCK_001-17a>¶
不見聽則天子赫怒羽林黄頭濟江而至襲大王之城非¶
唯大王有累卵之危實郷黨生靈皆歸鼎㸑矣禍福之道¶
惟大王擇之昌于是送犒師錢二億萬仍執妖人應智王¶
温室巫姬阿韓掾吏吳瑶秦昌&KR0073;至于軍門且言待罪于¶
天子王遂誅應智等而還復表其事時越州都&KR0204;挥使馬¶
綽&KR0204;挥使駱&KR0475;出降俄而詔王討昌又勅遣中使髙品李¶
重宻來勞我師仍削奪董昌官爵¶
　詔曰夫雷霆霜雪上天降以成物明賞飭法哲王垂以¶
理人是則陽春不可以獨為&KR0010;功仁恕不可以専為君¶
徳威刑之作其在斯乎朕以&KR0396;躬祗膺大寳奉祖宗之¶
<pb:KR2i0019_SBCK_001-17b>¶
　丕訓荷天地之洪休八年于兹一日無怠遜于志者既¶
　求諸道逆于心者必本于情苟懲戒之不明懼典章之¶
　斯&KR0440;威勝軍莭度使隴西郡王董昌出于行伍属遇艱¶
　難&KR0096;握兵戎位崇&KR0005;相器&KR0379;盈而自覆鼎必折而遂傾¶
　囙憑生祠輒有狂計假陳妖異惑&KR0333;邪巫鼓噪危樓偽¶
　為建國不思理代徒生犬吠之音欲就崇祠&KR0301;舉狐鳴¶
　之兆賴浙西莭度使錢　與諸司等皆忠誠憤激壮莭¶
　堅髙始以逆順之理飛章諭之而不悟次以攻伐之謀¶
　盟約脅之而不回至于率兵&KR0033;以靡壘雖復假言幻惑¶
　止遏兇邪終為閉壁偷安不便束身歸罪是其陰詐猶¶
<pb:KR2i0019_SBCK_001-18a>¶
　欲張皇魚戯鼎而雖亦可哀蜋拒轍而終爲不率天討¶
　有罪鬼淂而誅其董昌在身官爵並皆削奪仍委爾進¶
　兵攻討越州城士庶且多寧無勇敢之徒善以功名自¶
　許如有梟戮生擒董昌者授以三品正員賞錢一萬貫¶
　如先有官者超三資酬奨如是董昌威制曽助妖謀翻¶
　然改圖轉禍爲福有所自効者罪並不問賞則與之於¶
　戯&KR0086;殺好生君人令徳仗順伐逆武夫令猷鳴鼓而攻¶
　既非獲已&KR0108;戈而起亦宜慎諸勿發勿焚無誤無失网¶
　俾&KR0026;聽謂我黷武而勤兵也¶
夏四月辛卯蘇州雨雪乙巳皇考太師薨六月制授王檢¶
<pb:KR2i0019_SBCK_001-18b>¶
校太傅彭城郡王兼浙江東道招討制置両浙塩鐵彂運¶
等使是月王起師討董昌秋七月制授王&KR0120;復雲麾&KR0005;軍¶
上金吾衛大&KR0005;軍員外置同正員是月帝幸莎城旋至石¶
門鎮八月車駕還京于是董昌求援于淮帥楊行宻行宻¶
遣&KR0005;䑓&KR0041;等困圍姑蘇以應昌冬十月行宻又遣安仁義¶
田頵等攻我鎮戍昌遣禆&KR0005;陳郁鍾福率黨屯于香嚴寺¶
又遣李&KR0525;崔温屯于石&KR0248;¶
　香嚴石&KR0248;皆地名¶
王命武勇都知兵馬使頋全武馬&KR0461;軍都知兵馬使王球¶
率兵往逐之遂戮李&KR0525;崔温等未㡬昌復搆湖州刺史李¶
<pb:KR2i0019_SBCK_001-19a>¶
師恱率兵四千餘人侵我封境又遣徐㳤困我嘉禾王命¶
内衙都虞&KR0248;方宻襲之不克更命頋全武率&KR0001;部而禦之¶
囙破烏墩光福二岩而府城東接大江賊不得聚然沙路¶
平漲賊之㳺兵得以來往王謂全武等曰賊若有我江壖¶
&KR0109;帯甌越則不可當也汝善禦之十一月衢州刺史陳儒¶
卒弟岌嗣時頋全武遣偏&KR0005;孟寳&KR0253;璠率兵屯于西陵是¶
月勅王依前起復檢校太傅兼侍中加食邑一千户是&KR0010;¶
終郊封胥山伍子胥為&KR1183;應侯¶
　封胥山祠不詳詔命年月羅代集有碑云三年閏正月¶
　則知詔下之明年為碑今按長暦乹寜三年今甘崇耳¶
<pb:KR2i0019_SBCK_001-19b>¶
(丙/辰)三年春正月勅授鎮海軍水陸都&KR0204;挥使費州刺史髙¶
彦諸軍應援&KR0204;揮使夷州刺史沈夏並檢校司空是月安¶
仁義出戦&KR0179;&KR0025;湖州&KR0005;渡江以應董昌王命武勇都指挥¶
使許&KR0175;思等禦之仁義竟不敢渡然沙路之患未弭乃祭¶
江海而禱胥山祠一夕驚濤沙路悉毁江壖一隅無&KR0001;患¶
矣昌又遣徐珣李&KR0007;賔等㩀肅清四朴九郷之地王命頋¶
全武王球擊之徐珣等來䧏昌又遣&KR0005;湯舊領兵守石城¶
&KR0061;邠領兵守永寜時昌鎮遏使朱威与賀蘭風招緝使孫¶
仲&KR0507;等並&KR0300;&KR0323;于王且為越軍所襲朱威等由海道而至¶
二月王命頋全武許&KR0175;思自西&KR0092;趋石城與湯舊遇遂破¶
<pb:KR2i0019_SBCK_001-20a>¶
石城¶
　去越城僅三十里¶
生擒其黨六百餘人湯舊等赱還昌不䏻援三月我師復¶
攻餘姚&KR0061;邠因大戦賊黨逃溺者相半而明州刺史黄晟¶
遣&KR0204;揮使梁&KR0025;晊率兵來應我師&KR0061;邠堅壁自固昌益兵¶
以救之頋全武遣武勇隊主(彭/城)彦章又遣&KR0005;陳郁自南臻¶
丫口至于富陽漁浦等䖏屯聚王命王球等擊之又截其¶
衝要生擒賊&KR0005;徐宣等斬首二百餘級昌遣婺州兵及諸¶
鎮兵以應之時陳郁率其黨千餘人來䧏夏四月我師執¶
&KR0061;邠及徧&KR0005;潘薦等凡二千餘人王以朱威復為永寜鎮¶
<pb:KR2i0019_SBCK_001-20b>¶
使是月頋全武進圍越城而椘武王馬某始有湖湘之地¶
　王馬姓名犯宣祖廟諱故以謚易之也¶
五月辛巳董昌親閲&KR0062;于五雲門仍懸玉帛以誘我師頋¶
全武許&KR0175;思等奮擊之其黨大敗昌愕視而退至是始懼¶
自去其帝&KR0197;¶
　&KR0004;城中有言王師雄壮強盛者輒怒而斬之有言王師¶
　兵疲而糧絶者則喜而賞之于是親閲我師奮擊始大¶
　懼而退¶
次日王命分兵進攻以頋全武&KR0182;諸軍都虞&KR0248;東面都知¶
兵馬使與&KR0204;揮使孟寳等攻五雲門王球充右副指揮使¶
<pb:KR2i0019_SBCK_001-21a>¶
與&KR0253;璠等攻亭山及申光門陳章充右副指揮使與錢顔¶
攻&KR0028;子門許&KR0175;思充馬軍都虞&KR0248;北面都知兵馬使攻昌¶
安門駱&KR0475;&KR0182;四面都&KR0204;挥使攻迎㤙門是月癸未越城&KR0005;¶
抜而䑓&KR0041;等陷我姑蘇刺史成及&KR0013;執王乃召全武議&KR0005;¶
分兵西&KR0092;以備北㓂全武上言曰賊之根本繫于甌越豈¶
以失一姑蘇而遂逭天討&KR0133;先抜越城然後復茂&KR0080;未遲¶
王&KR0025;之乙未董昌猶㩀牙城拒之王紿昌曰奉詔令大王¶
致仕歸臨安昌乃送牌印而出頋全武遣上武勇都&KR0101;使¶
吳璋執昌至而斬之越州平王命散府庫金帛以賞&KR0005;士¶
開倉&KR0338;以賑貧乏又斬偽&KR0800;相李邈&KR0253;&KR0347;等十餘人以下¶
<pb:KR2i0019_SBCK_001-21b>¶
脅&KR0025;者悉宥之¶
董昌臨安人也始為土&KR0475;軍破山賊有功為石鏡鎮&KR0005;¶
　尋遷杭州平(彭/城)漢宏復除越州其始在餘杭洎領越州¶
　頗有廉儉之度累授開府儀同三司检校太尉同平章¶
事封隴西郡王時属京師丧&KR0333;文籍多亾越州有裴氏¶
書樓昌悉取其書以貢授諸道採訪圗籍使既而恣為¶
滛虐凡按罪人無輕重枉&KR0033;必命骰子使之對擲勝者¶
宥之否則殺之而案牘不復&KR0153;决但一㮣誅戮而越州¶
有白樓門門外即殺戮之所地為之&KR0507;守門者嘗夜聞¶
鬼哭凡軍中制度多所改易&KR0571;中軍者衣黄布背印威¶
<pb:KR2i0019_SBCK_001-22a>¶
　儀二字&KR0032;外軍衣白布字&KR0197;如之凡&KR0001;器玩無大小皆¶
　&KR0197;以元字軍中文其臂者亦如之識者以為元者錢之¶
　文也皆當歸錢氏昌建生祠諸郡置土馬有誑馬嘶彂¶
　汗者畢&KR0013;賞又立&KR0005;吏木偶悉用長釘以釘其&KR0085;曰更¶
　三二百年免有顛踣末年盈滿遂圗僣&KR0333;故妖人應智¶
　等竟以幻惑進愚民俗吏致龜魚符印者日以百數又¶
　集無賴之徒皆㫁腕劈耳&KR0197;曰感恩都以備腹心及議¶
　主國&KR0197;有客使倪徳儒語昌曰中和辰已間越中嘗有¶
　聖&KR0052;云有羅平鳥主越人禍福敬則福慢則禍于是民¶
　間悉圗其形以禱之今&KR0026;大王署名與當時鳥状相類¶
<pb:KR2i0019_SBCK_001-22b>¶
　乃出圗示昌昌欣然遂以為&KR0197;僣立之際年月日時皆¶
　用夘&KR0025;妖言也&KR0137;云古䜟書云江東岸上重日生昌以¶
　名應之故悉用卯以符日出之義也&KR0004;昌議立問㑹稽¶
　令吳鐐鐐曰大王不為真諸侯以&KR0019;子孫欲為假天子¶
　以取滅亾也昌族誅之山陰令張遂曰浙東雖領六州¶
　大王稱帝彼不&KR0025;徒守&KR0012;城為天下&KR0015;昌又殺之莭度¶
　使黄碣&KR0086;其惑&KR0333;屢諫碣家奴有致印于昌者碣&KR0005;殺¶
　奴奴遂投昌匿之碣乃宻致書于管榷官李滔有順天¶
　&KR0005;期一統其如之何以愚計之針豈為矟邪之句有&KR0060;¶
　其書送昌昌集吕議之碣曰今王室雖衰天人未&KR0773;大¶
<pb:KR2i0019_SBCK_001-23a>¶
　王興于&KR0373;畆受朝廷厚恩位兼&KR0005;相富貴極矣奈何一¶
　旦忽為滅族之計昌詬之曰尓賊負我好聖明時三公¶
　不䏻待先求死也遂斬碣首投之厠中仍族誅之而李¶
　滔亦遇害自王師攻討而遷延未克者以其姪真小淂¶
　志耳俄而真與小&KR0005;刺羽不和譛于昌而殺之衆由是¶
　觧軆盖作&KR0333;天實&KR0001;&KR0440;然也¶
是日乃雨¶
　自前年仲冬不雨至于今乃雨盖昌&KR0064;虐如是今平之¶
　乃雨也¶
秋七月李茂貞犯&KR0692;帝幸華州八月刺授王檢校太尉兼¶
<pb:KR2i0019_SBCK_001-23b>¶
中書令加食邑一千户實封一百户賞去偽之功也仍遣¶
供奉官&KR0478;全道賜王旌莭又遣中使韓&KR0595;範來宣諭&KR0005;授¶
王越州王固讓遂除宰相王搏(亦作/溥)出鎮越州搏以王有¶
大勲宜當&KR0001;授復固請辭冬十月勅改越州威勝軍為鎮¶
東軍授王領鎮海鎮東等軍莭度使十一月戊子湖州刺¶
史李師恱卒子&KR0071;徽嗣¶
　師恱要莭制于朝廷制授中國軍莭度使使臣未及境¶
　師悦已寝疾使人覘之回報旌莭已至蕪湖師恱聞之¶
　喜不及拜命而卒¶
是月安仁義由南蕩復率餘黨攻東陽刺史王壇堅壁自¶
<pb:KR2i0019_SBCK_001-24a>¶
固¶
(丁/巳)四年春正月帝在&KR0160;州是月王命行軍司馬杜稜都&KR0101;¶
使吳璋率兵救東陽安仁義復攻睦州一夕大風雨賊衆¶
驚擾而遁夏四月命頋全武与王弟鎮并武勝軍都&KR0204;揮¶
使沈夏陳章髙遇許&KR0175;思等率兵自海道以救嘉禾時諸¶
&KR0005;皆欲緩進惟全武請倍道兼行王&KR0025;之一日師次嘉禾¶
城中莫知&KR0001;之遽見我旗&KR0197;皆大恱賊亦謂之神是日遂¶
内外夾擊擒賊&KR0005;李宗禮偏&KR0005;頋金等二十餘人俘馘不¶
可勝計乗勝大破賊寨十有八所又擒賊&KR0005;魏約張宣楊¶
燔閻建等士卒三千餘人嘉禾平全武等又乘勝逐田頵¶
<pb:KR2i0019_SBCK_001-24b>¶
于驛亭埭頵由吳興而遁於時大水我師逐之斬馘沉溺¶
者僅于十里¶
　&KR0004;安仁義田頵之攻我也乃請淮帥楊行宻率兵親至¶
　擕一僧袒肩者來視王城僧曰此腰鼓城也擊之終不¶
　可淂又聞城中鼓角之聲曰錢氏子孫皆當貴盛未可¶
　圗也行宻乃先歸而安仁義田頵駐屯于北郊復有電¶
　火焚頵營震折威鎗由是俱敗豈非天使然邪¶
六月己酉王如東府受鎮東莭&KR0207;¶
　先是勅命到時王謂衆曰淮㓂未殄吾不敢奉命至是¶
　方行¶
<pb:KR2i0019_SBCK_001-25a>¶
秋七月庚寅王至自東府命頋全武率師復姑蘓八月我¶
師屯崑山既而勅王&KR0120;復加食邑一千户又遣中使焦椘¶
鍠齎鐵劵至¶
　劵文曰維乹寜四年&KR0010;次丁巳八月甲辰朔四日丁未¶
　皇帝&KR0002;曰咨爾鎮海鎮東等軍莭度浙江東西等道&KR0026;¶
　察䖏置營田招討等使兼両浙塩鐵制置發運等使開¶
　府儀同三司檢校太尉兼中書令使持莭潤越等州刺¶
　史上柱國彭城郡王食邑五千户實封一百户錢　朕¶
　聞銘鄧隲之勲言垂漢典載孔悝之徳事美魯&KR0052;則知¶
　褒徳䇿勲古今一致頃者董昌僣偽為昏鏡水狂謀&KR0086;¶
<pb:KR2i0019_SBCK_001-25b>¶
　跡漸染齊人而爾披攘兇渠盪定江表忠以衛社稷恵¶
　以福生&KR0149;其機也氛祲清其化也疲羸㤗拯於越于&KR0151;¶
　炭之上師無私焉保餘杭于金湯之固政有&KR0052;矣志奨¶
　王室績冠侯藩溢于旂常流于丹素雖鍾繇刊五熟之¶
　釜竇憲勒燕然之山未&KR0085;顕功抑有異數是用錫其金¶
　板申以誓詞長河有似帯之期㤗&KR0160;有如拳之日惟我¶
　念功之旨永&KR0005;延祚子孫使卿長襲&KR0194;榮克保富貴卿¶
　恕九死子孫三死或犯常刑有司不得加責承我信誓¶
　往惟欽㢤宜赴史館頒示天下¶
是月勅封胥山恵應侯為吳安王¶
<pb:KR2i0019_SBCK_001-26a>¶
景福二年始作羅城而江濤&KR0020;激版築不䏻就王因禱¶
　之而沙漲一十五里餘㓛乃成就故有恵應之請前年¶
安仁義以㳺兵往復禱之一夕驚濤沙路盡毁至是感¶
　其靈貺請而封之¶
九月湖州刺史李&KR0071;徽以州附淮南牙&KR0005;沈攸拒之&KR0071;徽¶
遂奔是月乙未王親廵吳興収繼徽家属凡二百餘人而¶
還湖州平王命海昌鎮&KR0005;髙彦為湖州制置使¶
李繼徽亦作彦徽父師恱乃徐州馬&KR0461;院之小吏也属¶
王仙芝作&KR0333;遂投行伍後以遣獻黄巣首級以功授是¶
郡師恱䏻書長于㫁讞州有十五都頭其下俱數千人¶
<pb:KR2i0019_SBCK_001-26b>¶
　師恱撫之盡得其所時朝廷命&KR0005;代師恱召諸校議之¶
　㦯曰但慮君侯&KR0773;小郡耳不尓則苟有代人㫁不奉詔¶
　㑹進士頋雲旅逰于霅乃請雲草奏論之雲表略云&KR0026;¶
　龍綸而髣髴猶鳯&KR0144;而依稀因不復代矣師恱在任置¶
　舟楫樹倉&KR0338;以圗割㩀董昌僣偽師恱率兵食以應之¶
　至是繼徽復以擕貳而敗焉&KR0004;繼徽將納淮人也沈攸¶
　以逆順之理諭之其衆因誓曰附李氏者居西附沈氏¶
　者居東而居東者十得其九&KR0071;徽于是惶惑而遁也¶
冬十月淮人以䑓&KR0041;守姑蘓代朱黨也十一月己卯台州¶
刺史杜雄卒¶
<pb:KR2i0019_SBCK_001-27a>¶
　雄台州楊梅鎮人也&KR0004;與朱黨婁文俱為草㓂婁文以¶
　雄為副文害刺史羅虬遂侵漢宏不利因䧏漢宏署婁¶
　文知明州事以杜䧺知台州後漢宏敗率其下六百餘¶
　人奔雄雄使偏&KR0005;方師立饗漢宏于驛亭其黨皆醉遂¶
　執漢宏歸越以功董昌奏授雄為徳化軍使至是而疾¶
　卒¶
(戊/午)五年春正月帝在華州改元光化是月我師救蘇州生¶
擒淮&KR0005;李近思斬首一千餘級又斬其&KR0005;梁琮張顒等而¶
楊行宻復遣&KR0005;李蕳率兵五千餘衆屯于無錫我師復攻¶
之獲其徧&KR0005;陳益等而還餘皆赱之是月王以越州指揮¶
<pb:KR2i0019_SBCK_001-27b>¶
使駱&KR0475;為台州制置使二月勅移鎮海軍于杭州為理&KR0001;¶
&KR0025;王請也又授都押衙董(名犯太祖/諱上一字)等恩命有差秋七月¶
勅授王檢校太師賜㝎&KR0333;安國功臣八月車駕還京九月¶
婺州刺史王壇遣&KR0005;攻東陽王命使諭之息民故也冬十¶
月王遣頋全師率師克蘇州䑓&KR0041;李徳誠等皆宵遁其下¶
秦裴因力屈而䧏蘇州平¶
　&KR0004;遣頋全武等攻蘇州淮&KR0005;刺史䑓&KR0041;等皆棄城宵遁¶
　獨秦裴守崑山不下全武攻之裴屢出&KR0062;復靳侮全武¶
　全武怒益兵引水灌城城壊乃出降王曰尓軍弱如此¶
　何敢乆為旅拒裴曰裴義不負楊公今力屈而降耳王¶
<pb:KR2i0019_SBCK_001-28a>¶
　善其言而全武亦請王宥之王&KR0025;其請而宥之¶
王以嘉興都&KR0005;曹圭權蘇州制置使尋命為本州刺史是¶
月勅授王兼兩浙安撫使加食邑一千户實封一百户閏¶
十月婺州王壇抗命王遣師伐之而衢州刺史陳岌貳于¶
我王復遣頋全武等討之十一月成及至自淮南王亦以¶
魏約等歸淮以報之¶
(己/未)先化二年春正月我師大敗陳岌黨于龍丘二月勅遣¶
髙品周道安改王本縣石鏡郷為廣義郷臨水里為勲貴¶
里&KR0001;居安衆營為衣錦營仍賜両浙行軍司馬杜稜以下¶
一百二十人並&KR0197;賛忠去偽功臣三月婺州王壇求救于¶
<pb:KR2i0019_SBCK_001-28b>¶
淮南夏四月勅陞杭州為大都&KR0450;府是月淮師遣&KR0005;康儒¶
等來應東陽王命副指揮使方宻羅聚等濟師于婺州及¶
蘭溪義烏等縣秋七月淮人有使入衢州者為我師殺之¶
仍獲陳岌所送楊氏地圖州印以歸¶
(庚/申)三年春正月淮&KR0005;康儒徐&KR0025;皋等復攻婺州王遣&KR0025;弟¶
銶率師討之三月我師大敗賊徒于軒渚遂&KR0376;其糧康儒¶
等由清溪而遁夏五月勅遣中使王金峯齎詔封王為南¶
康王加食邑一千户實封一百户王表陳譲秋八月勅授¶
王行軍司馬杜稜檢校太子太保是月庚申龍鬥于浙江¶
因過于郛郭壊廬舍&KR0137;吸居人浮空而去數里方墮亦有¶
<pb:KR2i0019_SBCK_001-29a>¶
死者九月王壇奔宣城¶
　壇本孫儒隊&KR0005;儒敗率其黨三千奔睦州陳晟晟頗疑¶
　之䖏于外城未㡬壇&KR0005;降黨與三河鎮&KR0005;陳嚴攻婺州¶
　婺州刺史&KR0005;環奔㑹稽壇遂有其地至是而壇奔宣城¶
　矣¶
是月辛夘王親廵婺州命浙西營田副使沈夏&KR0096;婺州刺¶
史壬辰王至自東陽而東陽鎮&KR0005;王永伏誅¶
　永東陽人也在鎮治城壁置鼓角粧樓舞榭甍棟相接¶
　又采妖&KR0301;立石瑞亭&KR0005;規本郡及王壇攻之王以前年¶
　婺民為安仁義所撓王故遣使諭之壇罷兵&KR0005;&KR0503;永歸¶
<pb:KR2i0019_SBCK_001-29b>¶
　于府城而壇不&KR0025;命故伐之事平今責永以不敬故斬¶
　之以謝百姓也¶
是月甲午王復廵衢州陳岌降王以岌爲浙東安撫副使¶
命頋全武&KR0096;知衢州事¶
　岌兄儒本黄巣之黨尋降朝廷授以饒州光唘三年率¶
　其部伍自饒&KR0441;事&KR0033;&KR0204;衙門而出入無預知者且誡其¶
　下曰我自棄他郡州人無負我有殺掠者斬由是市不¶
　易肆旣而徑趋衢州知州&KR0007;泰迎于郊儒詰之曰&KR0007;宗¶
　御客安在㤗泣曰使君不見容矣時信安有&KR0007;宗銅容¶
　㤗毁之故以是爲責遂斬之而自據焉凡在信安十年¶
<pb:KR2i0019_SBCK_001-30a>¶
　頗有恵愛每秋主司請納稼儒必至城南緑野亭&KR0026;其¶
　刈&KR0023;始使輸之又嘗見吏于倉&KR0001;輒振衣以避穅秕儒¶
　怒而罰之其所爲皆類此南海莭度使(彭/城)宗&KR0027;道由信¶
　安見其品裁乃撫之曰此賊有士人之風儒亦欣然而¶
　謝之及儒病時岌入省之因頋岌曰汝非偵我邪今汝¶
　仁弱其如諸校何乃召列校豪強者十餘人入卧内皆¶
斬之遂以郡付岌王壇之叛岌實同其&KR0086;至是降而宥¶
　之也¶
冬十月勅遣中使取王形圗于凌煙閣王命寫容以進十¶
一月庚寅中尉(彭/城)季述与王仲先樞宻王彦範等幽昭宗¶
<pb:KR2i0019_SBCK_001-30b>¶
于問安宫立徳王&KR0073;為帝以昭宗為太上皇勅遣使進王¶
為東安王王不受命是月己酉葬皇考太師于安&KR0038;縣錦¶
北鄉(或云義/成郷)清風里¶
　&KR0004;太師薨因有淮師&KR0089;是以緩按羅氏後集太師誌銘¶
　曰昔&KR0010;乙夘今辰己酉十一月也今以長暦推之十月¶
　二十五日乙酉葬太師未知孰是誤之也¶
(辛/酉)天復元年春正月昭宗反正大赦改元出太子&KR0073;復為¶
徳王而(彭/城)季述等皆伏誅是月勅遣供奉官吐突令鐸來¶
宣諭仍賜國信二月王親廵衣錦營大㑹故老賔客山林¶
樹木皆覆以錦幄表衣錦之榮也命指揮使陳章為衢州¶
<pb:KR2i0019_SBCK_001-31a>¶
制置使夏四月丁丑王親廵東府五月勅授王守侍中進¶
進封彭城王加食邑一千户實封一百户仍陞王&KR0001;居衣¶
錦營為衣錦城封石鏡山為衣錦山大官山為功臣山秋¶
八月勅授邵州刺史王子文穆王禮部尚書遥領邵州刺¶
史九月王以衢州制置使陳章為本州刺史是月壬子皇¶
妣秦國太夫人水丘氏薨冬十月淮&KR0005;李神福等㓂衣錦¶
城王命頋全武方宻率師禦之全武等為賊&KR0001;執¶
　楊行宻遣李神福等率兵欲圗杭州全武列八寨以拒¶
　之神福詭言還師其&KR0001;獲杭俘赱還者皆不&KR0503;至暮遣¶
羸兵先行而伏兵青山全武不知其詭奮勇&KR0503;之伏兵¶
<pb:KR2i0019_SBCK_001-31b>¶
　大彂遂&KR0013;執王聞之驚曰丧我良&KR0005;也既而神福欲歸¶
　又&KR0178;為王所&KR0829;乃遣人守衛王祖考丘隴又令全武通¶
　家信王遣使犒之神福受其犒賂而還¶
十一月駕狩于鳳翔王聞之悲泣乃遣使奔問帝嘉之賜¶
王御服夾襖子一副仍降御札于衣&KR0109;焉十二月淮人以¶
師老糧之求成而還是月勅王起復雲麾&KR0005;軍上金吾衛¶
大&KR0005;軍員外置同正員時王以衣錦城&KR0013;㓂命&KR0007;同先生¶
閭丘方逺建下元金籙醮于東府龍瑞宫其夕大雪惟醮¶
壇之上星斗燦然殿宇無所沾洒又有鑑湖&KR0043;釣者聞車¶
馬之聲甚衆復有一黒虎蹲于宫門外醮罷乃去¶
<pb:KR2i0019_SBCK_001-32a>¶
　鑑湖昔賀知章所居者一名賀湖因犯僖宗廟諱今以¶
　唐祕書此湖故名易之也¶
(壬/戌)二年春正月帝在鳳翔三月朔日有蝕之是月癸丑至¶
乙夘三日浙右大雪盈丈雪氣如煙而味苦夏四月淮人¶
以頋全武方宻歸我王亦以秦裴報之¶
　裴即光化時蘇州降&KR0005;也¶
是月制加王食邑一千户實封一百户五月勅封王爲越¶
王又加食邑一千户實封一百户是月庚戌温州刺史朱¶
褒卒兄敖代之¶
褒永嘉人也兄誕始爲本州通事官属㓂&KR0333;兄弟皆聚¶
<pb:KR2i0019_SBCK_001-32b>¶
兵禦以功遂攝司馬及副使胡燔卒乃自據焉褒䖏兄¶
弟性頗強悖一日輒収兄誕印綬以州属(彭/城)漢宏署褒¶
以知州事褒耳下有一赤&KR0039;每怒彂則&KR0039;移至口怒觧¶
如故誕㕔吏嘗忤褒褒&KR0005;殺之其母力救對曰比求郡¶
盖欲殺此軰耳卒不聽漢宏之&KR0333;褒率黨助之尋以同¶
姓結援于梁太祖奏授本州刺史充静海軍使褒善属¶
詩文亦好禮士但動不量力故不及丗家滅亾矣¶
秋七月王親廵衣錦城治溝洫八月丙戌&KR0005;還府城親饗¶
&KR0005;校武勇都指揮使徐綰即席&KR0005;謀不利惶懼辭以疾王¶
&KR0086;之即日命綰率&KR0001;部先歸次日王發自衣錦城徐綰率¶
<pb:KR2i0019_SBCK_001-33a>¶
兵已及府城焚掠郛郭上武勇都&KR0204;揮使許再思以兵迎¶
綰同叛&KR0005;及内城王子傅瑛(亦作/元)與三城都指揮使馬綽¶
牙&KR0005;陳為等彂懸門以禦之王次龍泉有馳來告叛者王¶
遂疾行時北郭城門牙&KR0005;潘長與徐綰遇斬首二百餘級¶
綰退營于龍興寺王微服至徳勝門牙&KR0005;周肅遣禆&KR0005;鍾¶
審以舟迎王王遂沿江至内城東北登城而入城中莫有¶
知者北門&KR0033;更卒憑鼓而寐王親斬之衆皆驚悟随命都¶
&KR0101;使吴璋三城&KR0204;揮使馬綽守北門内城指揮使王榮武¶
安都指揮使枉建徽守南門又命指揮使頋全武率兵衛¶
屯東府全武上言曰東府不&KR0085;往當&KR0855;邗溝何者綰必召¶
<pb:KR2i0019_SBCK_001-33b>¶
田頵頵來淮南即興師矣宜早圖之杜建徽言曰楊氏嘗¶
由王脫孫儒之難彼丈夫者豈不能報王邪請以難告王¶
&KR0025;之命全武行全武曰獨行事必不濟請擇諸公子王曰¶
我嘗欲以元璙聘于楊氏汝當輔而行焉全武遂与同往¶
矣湖州刺史髙彦遣其子渭來赴難趋靈隐山而至為賊¶
伏兵所害命渭&KR0001;部營于城南¶
　髙彦之聞難也亟遣子渭行渭曰今日不利彦曰赴難¶
　之急何以吉辰邪遂促渭行渭不敢抗命遂率所部徑¶
　趋靈隐山而來至是果敗也¶
九月徐綰果召田頵于宣城頵先遣客吏何饒來致意曰¶
<pb:KR2i0019_SBCK_001-34a>¶
相公請大王東之越城虚府署以相待&KR0001;貴者兵不血刃¶
耳王復曰軍中叛&KR0333;何方無之尔相公不嘗為人長乎反¶
助其逆湏徑來何用肆言也既而頵至泊于北門以旗鼓¶
自蔽王登城&KR0005;與之語俾開旗頵不之荅王注弩中其執¶
旗者頵見王城中大鼓噪懼退還營遷逼于西北隅¶
　今清波門是也¶
乃使其黨㩀營以辱王亦注弩斃之頵伺夜復攻西北隅¶
梯橦畢集城中矢石如雨賊墜溝洫者不可勝計頵遂抜¶
營而退十一月頵復具舟楫&KR0005;渡江&KR0376;西陵王命副指揮¶
使盛造朱郁大破之俄而楊行宻遣使召頵曰尓不還師¶
<pb:KR2i0019_SBCK_001-34b>¶
我當以宣城授他人矣時行宻使至頵營王城中莫有知¶
其意者王曰頵悖而無機倘淂宻意必明言其可否王乃¶
使人往覘之頵迎行宻來使于半道紅¶
　半道紅在北郊舊植桃花之&KR0001;凡數里¶
並轡而行果与言及罷兵之事覘者回以其言聞皆如王¶
所料也既而頵率徐綰許&KR0175;思歸宣城王命致犒師錢一¶
百億以送之頵慮爲我師所逐遂委質而去¶
　&KR0004;王行至龍泉聞變召李咸占之曰大王覇業方永但¶
　分野小災耳請勿爲慮不然大王當有疾王曰寜我有¶
　疾豈宜害百姓邪王又召葉簡筮之曰賊無如我何王¶
<pb:KR2i0019_SBCK_001-35a>¶
　曰淮人&KR0005;同&KR0086;乎蕳曰淮人不來宣城當濟賊季冬方¶
　敗而宣城亦當敗于明年今不&KR0085;慮如期皆騐也而武¶
　勇都&KR0204;揮使徐綰本孫儒之黨來降乹寜中王以守禦¶
　功因憊心膂前年錦城之役不用命王頗&KR0086;之及是始¶
　治溝洫而遂叛焉¶
是月温州禆&KR0005;丁章逐刺史朱敖敖奔無諸丁章遂㩀是¶
郡¶
(癸/亥)三年春正月己巳帝還京師夏四月温州丁章爲木工¶
李彦斧殺之禆&KR0005;張恵㩀温州是月城婺州秋七月睦州¶
刺史陳珣貳于我仍率黨攻婺州蘭溪縣王遣指揮方永¶
<pb:KR2i0019_SBCK_001-35b>¶
珍等率師討平之九月宣城田頵安仁義俱叛于淮而淮¶
帥楊行宻請師于我王命方永珍率師至京口又命&KR0025;弟¶
鎰率兵次宛&KR0092;以應行宻師又命&KR0204;揮使楊習代方永珍¶
于睦州冬十月我師与淮人生擒安仁義于潤州歸淮帥¶
而斬之田頵死于陣其母&KR0418;文穆王歸焉¶
(甲/子)四年春正月帝彂長安三月勅遣衛尉卿許渾來宣諭¶
仍賜&KR0038;信是月王子元璙與所娉楊氏至自淮南夏四月¶
帝至洛陽大赦改元天祐勅遣給事中鄭祈刑部員外郎¶
楊永休(亦作/永承)進封王為吳王加食邑二千尸實封二百户¶
秋八月昭宗崩太子即位勅遣使來宣告王素服舉哀于¶
<pb:KR2i0019_SBCK_001-36a>¶
軍門是月淮人轞送徐綰歸我王命剖心以&KR0021;髙渭冬十¶
月朔日有蝕之是月癸酉大雪平地丈餘¶
(乙/丑)天祐二年春正月制授文穆王等官爵是月淮&KR0005;閻晊¶
等來㩀新安王命&KR0025;弟鎰与&KR0204;揮使頋全武等禦之我師¶
不利鎰等&KR0013;執于賊三月廣帥(彭/城)隐始有南海而衢州制¶
置使陳章亦貳于我夏四月陳章㑹睦州兵及淮&KR0005;陶雅¶
等同攻東陽王命弟鏢率師討之秋八月䖏州刺史盧約¶
弟佶㓂永嘉張恵奔無諸王命方永珍濟師于東陽㑹師¶
討賊九月陳章陷東陽執刺史沈夏送于淮南¶
　夏海塩人也徐及爲&KR0101;鎮与髙彦&KR0032;其中及亦八都之¶
<pb:KR2i0019_SBCK_001-36b>¶
　一&KR0197;海昌者也王副董庶人討(彭/城)漢宏于越州徐及遣¶
　夏与髙彦率本部㑹我師王見之甚恱延入卧内謂曰¶
　吾東討之師已衆渡江之役無勞尓軰但徐及平素強¶
　梁終非我&KR0001;蓄以我東討㦯爲後患汝還本營爲我殺¶
　之皆當以列郡牧汝然吾非誨人爲逆者但境土苦于¶
　干戈不仁者當盡除之用息生聚耳汝等當識吾意夏¶
　等&KR0175;拜聽命王厚遣之既回告及曰董公与錢公以兵¶
　討賊聞&KR0005;軍以所部見助喜動于色然以東北爲慮設¶
　有狗䑕偷&KR0060;復勞後頋夏等實託&KR0005;軍以爲後㩀及有¶
　軍師&KR0060;視夏䓁謂及曰二校至自錢唐皆有色文在其¶
<pb:KR2i0019_SBCK_001-37a>¶
　面&KR0005;軍宜備之及不聽夏遂與其下謀之一夕&KR0060;發及¶
　死其下遂分而夏性兇&KR0064;不即我歸乃以&KR0001;淂衆七千¶
　餘人聚于臨平山下擇㓜弱者盡殺之惟㽞三千餘人¶
　徑往嘉興刼吳公約同入海為剽公約不&KR0025;&KR0005;殺之乃¶
　扣頭曰惟吾兄之命遂與俱往未㡬夏以公約庸懦因¶
　放其歸夏&KR0001;圗無成始復歸王王亦優客之累&KR0025;征伐¶
　厯奏軄官領遥郡至任果以殺戮為事上右指令小不¶
　称意即加屠害王頗&KR0086;之夏一日復構私第于北郭制¶
　度雄壮侔于公府今北市酒家樓俱夏之第也其長子¶
　有過輒手刅之王以其噬子兹不恱出為東陽淮将陶¶
<pb:KR2i0019_SBCK_001-37b>¶
　雅以兵攻其郡王不急救遂為淮人&KR0001;執尋遇害¶
陳章自称衢婺二州刺史復分兵与淮&KR0005;許野鶴等犯我¶
暨陽¶
　野寉之名&KR0137;云許再思軍中以其多語故&KR0197;之而與徐¶
　綰同&KR0086;者乃諸萬成慕野鶴故&KR0197;其名焉淮南嘗致書¶
　于王曰頵事書中俱萬成之名又非許&KR0175;思也是其騐¶
　矣¶
王命楊習逐之(一作/廬)章兵大敗習遂攻東陽冬十月有獸¶
入吳興一角麟趾十一月王命建功臣堂于府門之西樹¶
碑紀㓛仍列賔寮&KR0005;校賜功臣名氏于碑陰凡五百人是¶
<pb:KR2i0019_SBCK_001-38a>¶
月楊行宻殂子渥嗣十二月睦州刺史陳詢奔淮南¶
　詢即晟之弟餘杭人也八都建稱清平鎮&KR0005;因侵睦州¶
　而刺吏章緒稱疾以州付之晟在郡十八載而卒子紹¶
&KR0096;嗣詢黜紹&KR0096;而自立懼非王命頗不自安属徐許之¶
&KR0333;乃通田頵頵敗詢益懼及王命桐廬縣&KR0571;使府復徴¶
軍軄遂不聽命而叛至是而奔¶
(丙/寅)三年春正月淮&KR0005;陶雅率其黨自睦州歸歙是月王親¶
廵睦州時宣州&KR0026;察使王茂章為淮人&KR0001;圗囙奔于王王¶
以為鎮東軍莭度副使二月辛卯王至睦州陳章退保衢¶
州婺州平是月丁酉&KR0007;同先生閭丘方逺卒¶
<pb:KR2i0019_SBCK_001-38b>¶
　方逺其先齊人嬰之後也父閏不仕以文學莭行稱方¶
　逺㓜辨慧學于廬州道士陳&KR0007;悟尋&KR0019;法籙于天台玉¶
　霄宫葉藏質方逺雅好儒學每披卷得之趋必曰&KR0081;稚¶
　川陶隐居俱吾之師友也銓太平&KR0052;為十三萹景福庚¶
　戌&KR0010;始居餘杭大滌洞&KR0004;入謁王談荘老之義逡廵而¶
　罷退而歎曰彼英雄也是不宜與談&KR0007;虚之道者翌日¶
　入謁遂陳春秋囙延之盡日由是王厚加禮遇重建天¶
　柱宫俾以居之王奏請賜&KR0181;又勅賜&KR0197;&KR0007;同先生一日¶
　王于城南樓命方逺圖形前一夕王夢方逺駕鶴至由¶
　是王益竒之江東羅隐每就方逺授子書方逺必瞑目¶
<pb:KR2i0019_SBCK_001-39a>¶
　而授餘無他論門人夏隐言謂方逺曰羅記室令公上¶
客先生何不與之語方逺曰隐才髙性下吾非授書不¶
　欲及他事而隐亦盡師事之禮是日乃䧏聖莭前一日¶
　王使人以香花至方逺受訖乃入齋中作控鶴坐怡然¶
　而逝復有異香滿室王以夏隐言&KR0071;其住持也¶
一日王命方永珍楊習等進攻衢州三月命浙西營田副¶
使馬綽&KR0096;睦州刺史夏四月朔日有蝕之洪帥南平王鍾¶
傅殂子匡時嗣六月淮人陷洪州虜鍾氏而歸秋八月衢¶
州陳章&KR0730;淮&KR0005;周本吕師造等入其境為我師&KR0001;逐遂奔¶
淮南¶
<pb:KR2i0019_SBCK_001-39b>¶
　章本孫儒之黨尋降于王以&KR0025;征董庶人功遂&KR0013;任用¶
　天福&KR0004;始赴本郡王親餞于江干徐綰作&KR0333;越州客軍¶
　張洪等疑懼乃與其黨三百餘人奔章章納之又属丁¶
　章叛于永嘉而宣州田頵使其下戚滔&KR0005;招之章因假¶
　道而遣王聞之乃宻使衢州羅城指揮使葉譲殺之事¶
　泄章遂殺譲而叛&KR0004;王命章城衢州工畢以圗獻王王¶
　視西門樟樹謂左右曰此樹不入城陳章當非我所蓄¶
　也至是果騐¶
九月周本等率其黨歸信州王命方永珍為衢州制置使¶
是月勅遣右散&KR0016;常侍王矩司勲郎中裴均授王吳王&KR0125;¶
<pb:KR2i0019_SBCK_001-40a>¶
禮冬十一月乙丑湖州刺史髙彦卒子澧嗣¶
　彦海塩人也&KR0004;与沈夏同受王宻旨殺徐及及死以首¶
　歸于王彦等前後&KR0025;征悉有功効及湖州李彦徽棄郡¶
　奔淮南王親廵吳興其&KR0005;沈攸等皆以已功有牧守之¶
　望王遂題詩一章于嬰蘭堂(在湖州東/南溪次)末云湏&KR0005;一片¶
　地付與有心人衆亦不測王&KR0005;登舟始言曰我以此郡¶
　付汝宜善撫之彦性淳厚居十一載政頗簡便累奏授¶
　軄官遥領費州刺史尋至今任&KR0005;終有道塲山僧如訥¶
　口䏻客拳手垂過膝是乃異僧及入州城彦以師事之¶
　一日彦与之語决別未㡬而卒¶
<pb:KR2i0019_SBCK_001-40b>¶
是月勅命王本道建三代師廟閏十二月王命弟鏢為婺¶
州制置使¶
(丁/卯)四年春三月勅陞衣錦城為安國衣錦軍王命文穆王¶
伐温州夏四月戊午克温州斬盧佶而還王命都&KR0101;使吳¶
璋為温州制置使文穆王復討䖏州是月梁太祖受唐禅¶
大赦改元開平奉唐帝為濟陰王勅遣上金吾衛&KR0005;軍石¶
彦辭刑部郎中薛昭序來宣諭¶
　&KR0004;梁室受禅有勸王拒之王&KR0015;曰古人有言屈身于陛¶
　下是其略也吾失為孫仲謀邪遂受之¶
五月䖏州盧約納&KR0323;于我王以為浙江安撫副使命&KR0204;揮¶
<pb:KR2i0019_SBCK_001-41a>¶
使俞浩為䖏州制置使是月勅遣金吾衛大&KR0005;軍安崇隐¶
進封王為吳越王増食邑二千户實封三百户仍賜&KR0197;唘¶
聖匡運同徳功臣¶
　&KR0004;莭度判官羅隐&KR0134;王舉兵討梁曰縦無成功猶可退¶
　保杭越自為東帝奈何交臂事賊王以隐不遇于唐有¶
　怨心其言雖不䏻用心甚義之王不行¶
六月勅遣中使來宣諭秋七月勅賜王管内刺史並授官¶
爵仍賜母妻封邑八月勅授王兼淮南莭度楊州大都&KR0450;¶
淮南四面招討制置使九月詔封衣錦軍神祠號崇福侯¶
又賜道士鄭章&KR0197;名&KR0007;章又賜&KR0197;貞一大師夏隐言賜&KR0181;¶
<pb:KR2i0019_SBCK_001-41b>¶
並&KR0025;王請也是月蜀帥王建稱帝國&KR0197;武成冬十月勅授¶
文穆王金&KR0181;光祿大夫十二月淮人攻信州刺史危仔昌¶
來求救于我王遣師援之¶
(戊/辰)開平二年春正月勅改臨安縣爲安國縣廣義鄉爲衣¶
錦郷夏五月淮南都&KR0005;張顥殺其帥楊渥&KR0005;自立爲留後¶
逾旬大&KR0005;徐温復殺顥立楊渥弟&KR0173;演爲帥六月制授王¶
檢校太師守中書令增食邑一千户實封一百户秋八月¶
勅改杭州唐山縣爲吳昌縣台州唐興縣爲天台縣是月¶
又勅陞杭越等州爲大都&KR0450;府王送宣州王茂章入京師¶
　茂章更名景仁避廟諱也¶
<pb:KR2i0019_SBCK_001-42a>¶
九月制授鎮東軍蓈度副使成及為保大軍莭度使同平¶
章事副使餘如故未㡬淮人困圍我姑蘓王命&KR0025;弟鋸率¶
兵討之¶
(己/巳)三年春正月梁帝遷都洛陽祀南郊大赦二月朔日有¶
蝕之勅&KR0223;王子両浙副使傅瑛為駙馬都尉夏四月制授¶
王守太保増食邑二千户實封二百户是月王命弟鏢為¶
海逰奕都虞&KR0049;何逄司馬福等率師救姑蘇内外夾攻生¶
擒淮&KR0005;何朗閭丘直等凡三十餘人獲兵甲生口三十萬¶
戰&KR0179;二百餘艘陳章周本吕師造等夜遁五月甲寅王親¶
廵姑蘇是月丁巳明州刺史黄晟卒¶
<pb:KR2i0019_SBCK_001-42b>¶
　晟明州鄞縣人也&KR0004;應募于望海鎮鎮中立表以選其¶
　魁梧者晟以矮陋不中&KR0223;乃隷鎮都虞&KR0049;林膺而晟性¶
　強幹膺甚徳之後潜還本鄊募衆據平嘉埭時&KR0096;知州¶
　事楊僎署晟為平嘉浦&KR0005;有衆千餘人&KR0004;(彭/城)漢宏以台¶
　州賊婁文知明州事文為楊僎&KR0001;敗其黨杜宗自寧海¶
　鎮郷民㩀奉化晟自平嘉埭以&KR0001;部擊之執杜宗等不¶
　殺盡驅之使還台州獲其粟帛悉属于本道遂為&KR0418;化¶
　鎮&KR0005;佽飛都知兵馬使及餘姚鎮&KR0005;相嘉侵越州董庶¶
　人禦之不利而刺史鍾季文乃遣晟領兵攻相嘉擒殺¶
　之董庶人奏授晟左散&KR0016;常侍充浙東道東西副&KR0204;揮¶
<pb:KR2i0019_SBCK_001-43a>¶
　使鍾季文卒遂有本郡晟頗尚禮士辟前進士陳鼎羊¶
　紹素以為門賔江東儒學多依之悉加&KR0278;待仍築其居¶
　&KR0197;曰措大營及董庶人僣偽晟亦移書諭之及王師舉¶
　晟亦率衆應之在任十有八年遺䟽不請其子為嗣凡¶
　府庫&KR0001;蓄必題曰送使其忠順如此¶
辛酉王自姑蘓復如東府辛已復廵明州因城㝎海鎮命¶
子元　為明州制置使信州危仔昌為其下應淮人而叛¶
遂奔于我王以為淮南莭度副使六月壬寅王彂明州勅¶
遣刑部郎中姚洎禮部員外郎羅衮授王吳越王&KR0125;禮戊¶
申至自東府¶
<pb:KR2i0019_SBCK_001-43b>¶
　王之廵句章也行次餘姚丈亭鎮舟凑巨石不能進既¶
　而大雨震電有二龍負王舷之下鎮遏使翁元軻拽舟¶
　而進二龍自舷而升焉此其異常也邪¶
秋閏八月制授王守太尉加實封二百户¶
　制曰集非常之事必有挺非常之才建苐一之功必有¶
　居第一之位朕膺圗受命負扆開階未嘗以真太尉之¶
　官輕于擬議大司之軄易于蕳求盖由其品爵尊其任¶
　重不有英佐孰當異㤙唘聖匡運同徳功臣淮南鎮海¶
　鎮東䓁軍莭度使淮南浙江東西等道管内&KR0026;察䖏置¶
　充淮南四面都統營田安撫兼両浙塩鐡制置彂運等¶
<pb:KR2i0019_SBCK_001-44a>¶
　使開府儀同三司檢校太師兼中書令杭越等州大都¶
　&KR0450;府長史上柱國吳越王食邑一萬五千户實封一千¶
　户錢　海嶽騰英星雲誕秀契君臣咸一之徳有文武¶
　兼備之才宣慈恵和忠正廉毅敦詩&KR0003;禮樹百行于藩¶
　籬去&KR0064;除姧敵萬人于幃幄弼予興運明乃嘉謨頃屬¶
　淮夷不賓王化自尓益封吳㑹兼鎮廣&KR0092;&KR0503;擒每盡于¶
　隻輪覆溺速収其巨艦復聞奸宄屢&KR0368;廵封謂天盖髙¶
　若水可恃尓又横戈憤悱獨力支梧妙&KR0555;神機大殱戎¶
　醜&KR0007;雲陣起雄風驅下瀨之師白露圍開沴氣散常州¶
　之化再安生聚重復土疆薛公之三刺咸明漢主之一¶
<pb:KR2i0019_SBCK_001-44b>¶
　竒斯在况早攀鱗翼備見肺腸同徳同心二紀宻&KR0153;于¶
　締構惟忠惟孝四方咸則其儀型苟非劇㤙何以加賞¶
　是用鏤于彜鼎&KR0125;以輅車擬吕望之尊崇正列矦之貴¶
　重仍加真食復&KR0194;兼官式是奨酬且旌忠烈於戯進以¶
　正大易&KR0001;以&KR0052;&KR0022;慎厥終格言用之居位勉思遵守克¶
　荷&KR0194;靈服予訓辭錫尓繁祉可守太尉加實封二百户¶
　餘並如故¶
是月勅置蘇州吴江縣明州靖安縣¶
　今㝎海縣是也¶
&KR0025;王請也冬十月湖州刺史髙澧貳于我遣其黨焚燒義¶
<pb:KR2i0019_SBCK_001-45a>¶
和臨平等鎮王命弟鏢帥師討之十一月乙酉彂運使羅¶
隐卒¶
隐字昭諫新登縣人也祖知微福唐縣令父脩古應開¶
　元禮隐本名横凡十上不中第遂更名&KR0004;&KR0025;事湖南厯¶
　淮&KR0243;皆不得意乃歸新登及來謁王不見納遂以&KR0001;為¶
夏口詩標于卷末云一個禰衡客不得思量黄祖谩英¶
雄之句王覧之大&KR0015;囙加殊遇復命蕳書辟之曰仲宣¶
遠託婁&KR0878;州都緣&KR0333;丗夫子辟為魯司㓂只為故郷隐¶
　曰是不可去矣簡辭孔目官章魯風之詞也王&KR0004;授鎮¶
　海莭度時命沈崧草謝表盛言浙西繁富成以示隐隱¶
<pb:KR2i0019_SBCK_001-45b>¶
　曰今浙西兵火之餘日不暇給今朝廷執政方切于賄¶
　賂以表執政豈無意于要求邪乃請更之其畧曰天寒¶
　而麋鹿常逰日暮而牛羊不下朝廷見之曰此羅隐詞¶
　也及為賀昭宗更名表曰上則虞舜之全文右則姬昌¶
　之半字當時京師稱為苐一隐性不喜軍旅唯与丞相¶
　杜建徽善王&KR0004;城西府命賔僚廵覧頋謂上右曰百歩¶
　一敵樓&KR0085;以言金湯之固隐徐曰敵樓不若内向及徐¶
　許之&KR0333;人皆以為先見一日隐寝疾王親臨撫問因題¶
　其壁云黄河信有澄清日後代應難&KR0071;此才隐起而續¶
　末句云門外旌旗屯虎豹壁間章句動風雷隐由是以¶
<pb:KR2i0019_SBCK_001-46a>¶
　紅紗罩覆其上其後果無文嗣隐累官錢唐縣令尋授¶
　鎮海軍掌書記莭度判官塩鐵彂運使副授著作上郎¶
　司勲郎中厯遷諫議大夫給事中賜金&KR0181;卒年七十七¶
　&KR0010;&KR0001;著江南甲乙集淮海寓言及䜛書後集並行于世¶
　&KR0004;新登鼍江常有二氣亘于江上晝夜不滅及隐洎丞¶
　相杜建徽生而二氣不復見識者以為文武秀氣焉¶
(庚/午)四年春二月湖州髙澧&KR0730;淮&KR0005;李簡陳章等入其境都¶
&KR0005;盛師友沈行瑜閉城不納王遣子元璙濟師禦之淮人¶
挾澧而遁¶
　澧髙彦苐三子也&KR0004;彦夢一羽人持劍入卧内彦驚問¶
<pb:KR2i0019_SBCK_001-46b>¶
　其故羽人曰我來為君之子報數千人&KR0072;耳其母自是¶
　而孕不&KR0085;月而生澧年十三四性即&KR0064;虐及嗣父位恣¶
　行殺戮&KR0005;吏侵晨入衙必與妻子訣別而入每登清暑¶
　樓眺望則州城東西水陸行人亦皆&KR0376;迹澧夜义精也¶
　嘗請太常博士丘光庭校書于樓中澧亦嘗往&KR0026;之一¶
　日澧&KR0130;襪而登光庭不知因回頋見一青面&KR0017;遂大呼¶
　俄而見澧宻言曰博士慎勿言是驗之也又召郷丁為¶
　衙軍&KR0197;儕要都皆文其面衣青衫白袴緋抹額凡&KR0001;&KR0204;¶
　令必躬身仰首如夜义之状刀鎗&KR0211;矢常居上右又令¶
　州人皆黥面約三日當畢過限則誅澧則以畫面而傅¶
<pb:KR2i0019_SBCK_001-47a>¶
　以乾粉州人既黥澧乃洗去晩年&KR0005;敗召郡吏議曰我¶
　欲盡殺百姓可乎吏對曰百姓租賦所出殺之無可取¶
　供給願求他可殺者時親紀二丁軍三千餘人㑹有言¶
　其怨嗟者集于開元寺紿曰&KR0005;饗汝因閉三門之半而¶
　納之入者旋殺逮半在外者方覺因奔&KR0483;縦火為&KR0333;澧¶
　聞盛怒閉城大索戮之無遺王以其兇虐滋甚&KR0005;伐之¶
　由是而叛先是道場山僧如訥以髙彦&KR0005;死与其訣別¶
　退而謂其衆曰髙公&KR0005;殂我亦當逝何者盖有白面夜¶
　义治此政矣尓軰亦宜避之俄而澧代其父白面者盖¶
　澧未黥面耳澧至淮南屢取娼姬入其私室殺而食之¶
<pb:KR2i0019_SBCK_001-47b>¶
　時王&KR0005;戮之至是叛遂為淮人&KR0001;害¶
三月癸巳王廵吳興命弟鏢為刺史癸卯至自吳興夏五¶
月奏改西府富陽縣為富春縣東府暨陽縣䖏州松陽縣¶
為長松縣秋七月詔原前&KR0101;軍周廷詰已下二十五人¶
　時有詔誅之王以其自前朝&KR0005;&KR0333;求出避禍非(彭/城)季述¶
　之黨請以原之遂有是命也¶
八月始築捍海塘王因江濤衝激命強弩以射濤頭遂㝎¶
其基復建&KR0049;潮通江等城門¶
　&KR0004;㝎其基而江濤晝夜衝激沙岸板築不䏻就王命強¶
弩五百以射濤頭又親築胥山祠仍為題詩一章亟鑰¶
<pb:KR2i0019_SBCK_001-48a>¶
　置于海門其略曰為報龍神并水府錢唐借取築錢城¶
　既而潮頭遂趋西&KR0092;王乃命運巨石盛以竹籠植巨材¶
　捍之城基始㝎其重濠累壍通衢廣陌亦由是而成焉¶
冬十月戊寅王親廵衣錦軍製還郷歌¶
　歌曰三莭還郷衣挂錦衣碧天朗朗&KR0006;愛日暉功臣道¶
　上&KR0006;列旌旗父老逺来&KR0006;相&KR0503;随家山郷眷&KR0006;㑹時稀¶
　今朝設宴&KR0006;觥散飛斗牛無孛&KR0006;民無欺吳越一王&KR0006;¶
　駟馬歸其雄辭壮氣實大風之儔也¶
丙戌至自衣錦軍命湖州都&KR0005;盛師友&KR0096;婺州刺史命斬¶
湖州廵校&KR0005;沈行思¶
<pb:KR2i0019_SBCK_001-48b>¶
　&KR0004;髙澧&KR0005;奔而師友行思同有閉城之功王廵吳興乃¶
　命師友&KR0025;行而行思頗有牧守之望乃謂其同軄陳環¶
　曰盛君來豈不佩印綬而歸邪不然我後安䖏子為我¶
　裁之時環已淂宻旨俾遣行思歸國乃紿之曰二人之¶
　功本無&KR0278;劣然王情尚未可測宜亟&KR0855;府城面較功績¶
　以决其可否行思遂来覲王亦&KR0278;待之環以送行思家¶
　累至行思始悟其事&KR0055;銜環遂懐怨望王&KR0005;及國城行¶
　思与陳環俱&KR0248;于北郊行思自取巨槌擊殺環環奔王¶
　舟以陳其前功復言師友與環毁間之状時師友方&KR0025;¶
　亟引之以相證行思輒奪威鎗&KR0005;刺師友上右遂擒之¶
<pb:KR2i0019_SBCK_001-49a>¶
　王曰吾早以汝強梁故不欲任始念汝閉城之効&KR0005;牧¶
　之他郡而今&KR0001;為若此疇䏻容之乃命斬于龍丘山許¶
　其家属収葬而師友遂有是命¶
(辛/未)五年春正月丙戌日有蝕之夏四月制命王守尚書令¶
兼淮南宣歙等道四面行營都統増食邑二千户實封一¶
百户勅遣刑部侍郎李光嗣建王生祠于衣錦軍勅翰林¶
學士李琪為碑文¶
　時&KR0025;寮吏&KR0005;校衆&KR0001;請也¶
五月朔梁改元乹化是月築松江南北二城鏁柵畢備設¶
險故也秋七月勅命淮南両浙幕府&KR0005;吏五百人並賜賛¶
<pb:KR2i0019_SBCK_001-49b>¶
正安&KR0038;功臣九月梁主如相州冬十月湖州刺史王弟鏢¶
殺防戍指揮使潘良懼譴遂奔淮南十一月梁主還京是¶
冬廣帥(彭/城)隐殂弟巗嗣¶
(壬/申)乹化二年夏閏五月朔日有蝕之梁主入洛六月梁主¶
遇弑郢王友珪僣位秋七月遣刑部尚書李皎尊王爲尚¶
父八月己丑城西&KR0092;¶
(癸/酉)三年春正月友珪改元鳳暦肆赦二月均王友貞舉兵¶
誅友珪遂即位于汴京更名瑱復稱乹化勅遣供奉官楊¶
彦賔來宣諭三月勅授王尚父&KR0125;禮夏四月制増王食邑¶
三千户實封二百户淮&KR0005;李濤率兵二萬自千秋嶺㓂我¶
<pb:KR2i0019_SBCK_001-50a>¶
衣錦王命文穆王讨之生擒李濤等八千餘人王又命子¶
元璙帥水師攻東州又獲賊&KR0005;李師愈姚延環等三千餘¶
人而還五月淮&KR0005;花䖍渦信等率兵五千餘人㑹屯于宣¶
州廣徳縣&KR0005;復㓂衣錦軍復命文穆王討之六月師克廣¶
徳縣獲花䖍渦信及吏卒七千餘人而還是月辛夘彰義¶
軍莭度使檢校太尉兼侍中成及卒¶
　及字&KR0042;濟錢唐縣人也祖克評嘉王府長史父貞國子¶
　博士及性淳厚為鄉里&KR0001;重咸通中戊戌間捍山賊逐¶
　齊㓂聱名遂振及八都浸盛復分十三都以富春鎮為¶
　静江都&KR0005;属(彭/城)漢宏作&KR0333;與王同事攻討漢宏平北&KR0028;¶
<pb:KR2i0019_SBCK_001-50b>¶
　　鎮&KR0005;(彭/城)孟安謀&KR0333;即席奮劍&KR0005;犯王及舉胡床制之偏¶
　　&KR0005;盛造因執孟安&KR0556;戮以功奏遷散&KR0016;常侍復為静江¶
　　鎮光唘中潤州薛朗叛王命及討之時常州刺史丁&KR0025;¶
　　實具牛酒以犒我師仍遣美女于諸&KR0005;及取而斬之餘¶
　　悉不納因克之尋平潤州王奏及授兵部尚書充常州¶
　　防禦使潤州阮結卒命及代之累遷檢校司空尋為蘓¶
　　州刺史乹寜時淮人圍姑蘇常熟鎮&KR0005;陸郢廵檢郭用¶
　　與其黨趙邯以其城應㓂邯手刃其母妻子以盟城陷¶
　　及以禮見楊行宻行宻閲及府庫私室皆薬物圗書而¶
　　已由是重之至淮南辟為行軍司馬及拒之曰及以百¶
<pb:KR2i0019_SBCK_001-51a>¶
　口託于錢唐不幸城陷于叛以至于此豈宜復以本道¶
　符竹援富貴于鄰境不惟丞相不可百口其謂我何乃¶
　引佩刀自刎行宻遽止之囙厚禮而歸焉累署鎮海軍¶
　莭度副使奏授司徒至太傅天復中王廵衣錦軍命武¶
　勇都&KR0005;士以治溝洫軍中多怨言及慮有變亟請罷役¶
　王不聽俄而作&KR0333;及護王駕回至北郭王微服&KR0005;入城¶
　及乃代乗王車行与賊鬥王遂得入王性嚴急每有&KR0001;¶
　檢彂必亟加斬决或及至王雖盛怒必為之觧其&KR0194;遇¶
　皆此類也累奏授賛正安&KR0038;功臣保大彰義等軍莭度¶
　使開府儀同三司檢校太尉贈太師兼侍中卒年六十¶
<pb:KR2i0019_SBCK_001-51b>¶
　七¶
冬十月勅加文穆王開國爵邑是月乙酉大同軍莭度使¶
駙馬都尉王子元瑛卒¶
　瑛王長子也母吳越國荘穆夫人吳氏原名傳鍇後更¶
　名焉性英敏頗尚儒學聚書千卷善草&KR0571;好施時徐綰¶
　之叛城中有錦工二百餘人皆潤人也瑛慮其爲變乃¶
　命曰王令百工悉免今日工作遂放出城而發懸門王¶
　入城聞其事頗嘉之尋爲両浙副大使梁太祖拜爲駙¶
　馬都尉累授大同軍莭度使同平章事公主未及降而¶
　薨年三十六勅贈太師¶
<pb:KR2i0019_SBCK_001-52a>¶
十二月王命子傳璙&KR0096;蘇州刺史¶
(甲/戌)四年夏六月制授文穆王開&KR0038;侯食邑秋七月廣帥(彭/城)¶
巖遣供軍廵官陳用拙奉禮幣請兄事王王納之九月命¶
文穆王率兵攻常州無錫縣獲&KR0005;卒五百餘人而還¶
(乙/亥)貞明元年春正月朔改元大赦是月勅授文穆王以下¶
官爵有差甲午王親廵衣錦軍二月勅遣給事中韋&KR0143;金¶
部郎中李發選王子傳珍為駙馬都尉閏二月己亥王至¶
自衣錦軍¶
(丙/子)二年春正月勅授浙東營田副使常州刺史杜建徽為¶
泾源莭度使¶
<pb:KR2i0019_SBCK_001-52b>¶
　王命建徽護送&KR0019;珍進京師尚夀春公主遂授此任¶
秋七月勅授王為諸道兵馬元帥冬十二月王命㤙州防¶
禦使弟鏵率官吏僧衆&KR0855;明州鄮縣阿育山寺迎釋迦舍¶
利塔歸于府城仍建浮圖于城南以致之¶
　浮圖凡九層八面髙三百七十尺中外皆通旋繞其制¶
　度形勢皆出王之心匠焉¶
(丁/丑)三年春三月勅授王子賛正安國功臣鎮海軍北面水¶
陸都&KR0204;揮使金&KR0181;光祿大夫檢校太保守湖州刺史大彭¶
縣開國子食邑五百户&KR0019;璟賛正安國功臣鎮東軍莭度¶
副使土客諸軍都指揮使兼北面行軍招討光祿大夫檢¶
<pb:KR2i0019_SBCK_001-53a>¶
校太保守蘇州刺史大彭郡侯食邑一千户&KR0019;璙賛正安¶
國功臣鎮海軍莭度副使土客諸軍都&KR0204;揮使金&KR0181;光祿¶
大夫檢校太保大彭縣開&KR0038;侯食邑一千户&KR0019;球賛正安¶
&KR0038;功臣鎮東軍東面水陸安撫都&KR0204;揮使光祿大夫檢校¶
太保守温州刺史大彭縣男食邑三百户&KR0019;璲賛正安國¶
功臣鎮東軍西面安撫都&KR0204;揮使光祿大夫檢校太保守¶
睦州刺史大彭縣男食邑三百户&KR0019;璲賛正安國功臣鎮¶
東軍親&KR0025;都指揮使兼土客諸軍安撫副指揮使銀青光¶
祿大夫檢校司徒守竇州刺史&KR0019;　賛正安國功臣鎮海¶
軍上右㕔都指揮使兼土客諸軍安撫副指揮使金&KR0181;光¶
<pb:KR2i0019_SBCK_001-53b>¶
祿大夫檢校司徒前明州刺史元球賛正安國功臣衣錦¶
軍防遏都指揮使金&KR0181;光祿大夫檢校司空守義州刺史¶
&KR0019;㻑賛正安國功臣鎮海軍衙内先鋒指揮使金&KR0181;光祿¶
大夫檢校司空守峯州刺史&KR0019;珦賛正安國功臣鎮海軍¶
節度上押衙充安國衣錦軍親&KR0025;副&KR0204;揮使兼両直都虞¶
&KR0248;金&KR0181;光祿大夫檢校尚書右僕射守巒州刺史&KR0019;琰賛¶
正安國功臣鎮海軍莭度右押衙充上直都知兵馬使銀¶
青光祿大夫檢校尚書上僕射&KR0019;璛等十一人各授官秩¶
階爵及遥郡有差夏四月詔諸道兵馬元帥府開幕除吏¶
一同天䇿上&KR0005;軍府故事是月復以峯州刺史&KR0019;珦守檢¶
<pb:KR2i0019_SBCK_001-54a>¶
校太尉餘如故冬十月勅遣吏部尚書李燕中書舍人韋¶
&KR0003;授王天下兵馬都元帥是月黄龍見于卞山之金井洞¶
命立瑞應宫(一作祥/應宫)¶
(戊/寅)四年春三月朔四星聚斗置元帥府僚等官勅授両浙¶
行軍司馬秦州莭度使平章事馬綽守檢校太尉同平章¶
事行軍餘如故夏四月廣帥(彭/城)巖僣稱大漢皇帝年&KR0197;大¶
有¶
　進士王詡之在南海著昭陽賦一萹序曰皇帝基構乹¶
　坤十有八&KR0010;矣甲子春始作兹殿計其甲子則巖本年¶
　僣&KR0197;今㩀皮氏舊錄而書之云前年丁丑僣&KR0197;其誤明¶
<pb:KR2i0019_SBCK_001-54b>¶
　矣¶
六月西川王建殂子衍嗣改元乹徳是月王命子元球守¶
衢州刺史命&KR0505;君福等率兵攻信州斬淮&KR0005;李師造生擒¶
偏&KR0005;馮一(一作/敏)等一千餘人刺史周本僅以身免秋八月¶
制授泾源莭度使杜建徽守檢校太傅同平章事冬十二¶
月淮人圍䖍州&KR0005;&KR0376;我貢路刺史盧光儔來告王命徴兵¶
援之未及境而䖍州㧞矣航海入貢自此始也¶
(己/夘)五年春三月勅文穆王伐淮南夏四月淮帥楊渭又名¶
隆演僣稱大吳皇帝年&KR0197;武義文穆王率師与淮人戦于¶
狼山之江大敗淮人斬賊&KR0005;百勝軍使彭彦章生獲士卒¶
<pb:KR2i0019_SBCK_001-55a>¶
七千餘人制以湖州刺史大彭縣開國子王子&KR0019;璟為宣¶
州寕國軍莭度使同平章事秋七月我師復攻毘陵因戦¶
于無錫&KR0204;揮使何逄吳建死之遂班師八月淮人以狼山¶
之敗遣偽客省使歐陽汀來請通好¶
　王納之息民故也自是休兵民楽業二十餘年¶
九月朝廷以南海僣&KR0197;詔我師伐之¶
　制曰朕聞綱紀&KR0333;常前王無赦懲&KR0086;&KR0134;善有國不私苟¶
　罪&KR0086;以顕彰在刑名而何逭其有身當間&KR0028;&KR0009;受國㤙¶
　敢行不軌之心具騐速辜之跡頒行典憲仍命誥清海¶
　海建武等軍莭度使嶺南東西道&KR0026;察䖏置供軍糧料¶
<pb:KR2i0019_SBCK_001-55b>¶
　市舟等使開府儀同三司检校太保兼中書令持莭都¶
　&KR0450;廣州刺史上柱國南平王食邑五千户(彭/城)巖頃因乃¶
　父發跡本藩尋賴其兄致身賔席受先朝之抜擢極上¶
　&KR0005;之&KR0194;&KR0096;念其尊奨之誠許&KR0071;藩宣之任巖乃自行軍¶
　之軄繼膺推轂之㤙秩進三師位同四輔自朕獲承大¶
　寳累進崇資一門無比其超榮百丗豈疇其&KR0194;耀而敢¶
　飛章不紀希&KR0194;無厭始求抑絶四鄰後請封王南越貪¶
　饕斯甚踰僣莫偕朕每含容再申優渥授之秉鎮加以¶
　南平比罔思知&KR0085;益恣兇狂妄稱漢室遺宗欲&KR0071;尉佗¶
　醜跡結連淮海阻塞梯航徒惑逺方僣稱大&KR0197;在人情¶
<pb:KR2i0019_SBCK_001-56a>¶
　而共棄豈天道以䏻容宜命討除用清逆&KR0333;爾天下兵¶
　馬都元帥錢志扶庙社任搃兵師每興激憤之辭&KR0133;¶
　舉誅夷之令是用俾予元老平彼叛臣先行奪爵之文¶
　爰舉摧兇之典其(彭/城)巖在身官爵並宜削奪仍委&KR0204;揮¶
　征討於戯&KR0005;相重任子孫殊榮不䏻常守于藩修而乃¶
　自干于國典&KR0204;兇殘而必取念染汚以&KR0005;新非我無始¶
　終之㤙盖尓有滿盈之罪凡百珍重悉體朕懐¶
王雖受命而山川隔越地方擾攘請以事寝冬十一月丁¶
亥吳越國正徳夫人吳氏薨¶
　夫人臨安縣人也父仲忻浙西&KR0026;察判官累贈吏部尚¶
<pb:KR2i0019_SBCK_001-56b>¶
　書&KR0004;王議婚吳氏以王豁達大度不事産業&KR0005;不許而¶
　吳氏父有知人之鑒因促成之及歸室閨門整肅孝敬¶
　如禮王性嚴急嘗怡顔以諫之撫愛諸子無分彼此之¶
　親累封燕&KR0051;二國至吳越國正徳夫人王女捨出家囙¶
　建奉國寺成夫人&KR0005;逰之王乃命帛百匹以備散施夫¶
　人曰妾備嘗機杼之勞遽以逰賞費之非念人之道遂¶
　不受而罷其行其仁慈莭儉如此薨年六十二&KR0010;¶
夫人謚曰荘穆¶
　有子十三人¶
(庚/辰)六年春二月勅授宣州莭度使同平章事王子&KR0019;璟以¶
<pb:KR2i0019_SBCK_001-57a>¶
以下並起復雲麾&KR0005;軍上右金吾衛大&KR0005;軍員外置同正¶
員餘並如故三月王命元帥府判官皮光業使于邗溝夏¶
五月淮南楊渭殂弟溥嗣偽謚渭為宣皇帝秋七月王以¶
子睦州刺史&KR0019;懿為婺州刺史¶
(辛/巳)七年春三月王&KR0025;弟鎰至自淮南王亦歸李濤以報之¶
　鎰以天祐二年睦州之役為賊&KR0001;執李濤以乹化三年¶
　來㓂我衣錦軍擒之至是各歸焉¶
夏五月朔梁帝祀郊改元龍徳六月朔日有蝕之秋七月¶
潭州椘王馬&KR0507;遣掌書記李峴馬匡送女歸于都知兵馬¶
使檢校尚書上㒒射王子&KR0019;璛冬十月制授文穆王檢校¶
<pb:KR2i0019_SBCK_001-57b>¶
太傅同中書門下平章事充清海軍莭度使自是賜王書¶
詔不名¶
(壬/午)龍徳二年春正月勅授文穆王以下並起復官爵邑有¶
差秋七月王建天下元帥府于吳&KR0038;門之右八月両浙行¶
軍司馬秦州雄武軍莭度使同平章事馬綽卒¶
　綽餘杭縣人也性氣淳&KR0033;与王同事董昌昌嘗使王閱¶
　部伍亾其名籍王囙厯唱之存亡健悴者無&KR0001;遺失綽¶
　宻謂王曰老氏忌前駭此強記必相&KR0086;乃以白籍紙數¶
　幅授王若代軍籍者由是頗徳之王因以&KR0025;妹歸綽綽¶
　尋随董氏于越及董僣&KR0197;綽棄家先奔于王乃舉奏授¶
<pb:KR2i0019_SBCK_001-58a>¶
　諸城都指揮使徐綰之&KR0333;綽有發懸門之功王尋命文¶
　穆王納綽女是為恭穆夫人綽累軄鎮東軍莭度副使¶
　両浙行軍司馬睦州刺史王奏授秦州雄武軍莭度使¶
　同平章事卒年七十一¶
是冬一日王晝寝夢青衣人捧簿書于前告曰大王明年¶
錢塘官滿及寤頗惡之¶
　明年天子乃命王封&KR0125;中外皆如列國之儀其兆明矣¶
(癸/未)三年春二月勅遣兵部侍郎崔&KR0929;(一作/協)刑部員外郎夏¶
侯昭&KR0125;封王為吳越國王受封&KR0125;建國之儀一如典禮先¶
一日雨雪王命李咸&KR0005;卜他日咸曰大王雙受封&KR0125;惟天¶
<pb:KR2i0019_SBCK_001-58b>¶
&KR0001;相雨雪必霽則可以卜社稷之延永王&KR0025;之即夕果星¶
斗明䴡翌日遂成其禮¶
　王建國儀衛名稱多如天子之制惟不改元置百官丞¶
　相客省等使¶
四月唐荘宗即位于魏州大赦改元同光是月梁亾駕入¶
洛陽囙都焉邗溝入賀京師上書稱大吳國主乹寜中有¶
耕者得&KR0019;國璽以献于王王謂非人臣家所宜蓄至是獻¶
焉五月勅遣宣諭使通事舍人吳韜赱馬自淮甸玉賜王¶
名馬玉帯香薬䓁先是梁室詔勅不名至是依前不名亦¶
曰吳越國王焉冬十月朔日有蝕之十二月唐帝遷都洛¶
<pb:KR2i0019_SBCK_001-59a>¶
陽¶
(甲/申)同光二年春二月唐帝南郊大赦三月癸夘金吾衛大¶
&KR0005;軍員外置同正員檢校司空明州刺史王子傳　卒¶
　　王苐八子也母濟南郡夫人童氏性仁厚明敏好學¶
　治郡自得政軆累授鎮東軍親廵都&KR0204;揮王客諸軍安¶
　撫使光祿大夫竇州刺史奏授金吾大&KR0005;軍員外置同¶
　正員檢校司空改明州刺史餘姚侯　終年三十惜¶
　㢤¶
秋七月西川王衍稱大蜀皇帝&KR0241;書于京師八月王遣使¶
入貢冬十月制授王依前天下兵馬都元帥尚父尚書令¶
<pb:KR2i0019_SBCK_001-59b>¶
吳越國王授文穆王檢校太師兼中書令充両浙莭度使¶
&KR0026;察留後十一月陞蘇州爲中吳軍制授鎮東軍莭度檢¶
校太保兼中書令大彭郡侯王子&KR0019;璙(一作/元璙)充中吳軍莭¶
度使¶
(乙/酉)三年春二月南海入賀京師上書自稱大漢國王夏四¶
月朔日有蝕之秋八月勅遣正議大夫守尚書上柱國賛¶
皇縣開國男賜&KR0181;金魚袋李徳休等持莭備禮賜王金印¶
玉&KR0125;及沿身禮物衣冠劍&KR0130;等¶
　&KR0125;曰惟同光三年&KR0010;次乙酉八月辛酉朔二十七日丁¶
　亥皇帝若曰王者恵濟&KR0058;元輯寜方夏重名器任股肱¶
<pb:KR2i0019_SBCK_001-60a>¶
　忠而䏻力則禮崇賞不失勞則人&KR0134;&KR0001;以唘周公之土¶
　宇列漢祖之膏腴者錄彼茂勲寘諸異數登進賢哲輝¶
　耀事功者也天下兵馬都元帥尚父尚書令吳越國王¶
　錢　朝海靈源承天峻嶽以英風彰徳望以勇氣賛忠¶
　貞往囙義舉之徒盛推韜略遂著襲封之績髙歩籓維¶
　挺魚鯤鳥鳳之姿擁岸虎水龍之衆居方面任&KR0005;五十¶
　年宣&KR0730;休聲攘除兇醜摧堅奮銳鄙許東固圉之謀阜¶
　俗頒條廣冀北安居之頌環塹浙江之要雲滋星紀之¶
　墟閱禮敦詩位崇元帥前茅後劲名重中&KR0096;守畫一之¶
　規奉在三之莭信立靡移于風雨義行&KR0154;倦于津塗効¶
<pb:KR2i0019_SBCK_001-60b>¶
　　珍則那頋險艱薦幣則常歸宰府振英濆而端右弼鍾¶
　　懿&KR0197;而異列藩可謂軄貢不之梯航時至翼戴天子加¶
　　之以恭也載念尊奨爰示徽章今遣正議大夫守尚書¶
　　吏部侍郎上柱國賛皇縣開&KR0038;男食邑三百户賜&KR0181;金¶
　　魚袋李徳休使副朝議大夫守起居郎充史館脩&KR0103;賜¶
　　緋魚袋聶與持莭備禮胙土苴茅&KR0125;尓為吳越&KR0038;王於¶
　　戯地奄數圻賦過千乗墨守&KR1782;閭之境範圍句踐之封¶
　　子弟量才序進多分于&KR1658;㦸土疆漸海方輸豈限于魚¶
　　塩貴盛富強　雖古之封建諸侯禮&KR0278;夾輔不¶
　　加于此慎厥始終無以位期驕無以欲敗度欽承賜履¶
<pb:KR2i0019_SBCK_001-61a>¶
　恊予一人汝嘉¶
時唐帝&KR0005;議㤙命于王頋群臣曰朕&KR0025;黌堂即聞尚父之¶
名宜以優禮尊之命備&KR0125;禮有司仍備竹&KR0125;銅印唐帝曰¶
尚父元老不當待以人臣况己封建乎乃賜玉&KR0125;金印仍¶
以紅&KR0129;御服一副賜焉九月王大舉兵師伐蜀冬十一月¶
蜀偽主王衍降是月制授王客諸軍都&KR0204;揮檢校太保兼¶
鎮海軍莭度副使王子元球守檢校太尉兼侍中充静海¶
軍莭度使是月閩王王審知殂子延翰嗣自稱閩&KR0038;主¶
(丙/戌)四年夏四月戊寅王不康如衣錦軍命文穆王&KR0101;國是¶
月荘宗崩明宗即位大赦改元天成秋七月庚寅王至自¶
<pb:KR2i0019_SBCK_001-61b>¶
　衣錦軍八月朔日有蝕之九月制加文穆王食邑一千户¶
　實封一百户又授中吳軍莭度使王子元璙開府儀同三¶
　司加食邑五百户冬十二月制授静海軍莭度使王子元¶
　球開府儀同三司食邑五百户是月建州刺史王延禀殺¶
　其弟延翰而立泉州刺史延均于福州¶
　　延禀乃延均之庶兄也同起兵攻殺延翰延禀乃立延¶
　　均于福州而延禀歸建州矣¶
　是&KR0010;大水蘇州尤甚水中生米大如荳民取食之¶
(丁/亥)天成二年春正月唐帝更名亶六月椘武穆王馬&KR0507;建¶
　國秋八月朔日有蝕之冬十月車駕如汴是月淮南偽丞¶
<pb:KR2i0019_SBCK_001-62a>¶
相東海徐温卒子知誥嗣十一月吳王楊溥稱帝¶
(戊/子)三年春二月朔日有蝕之勅遣&KR0101;門衛上&KR0005;軍烏昭遇¶
賜王湯薬&KR0038;信等閣門通事李韞授文穆王鎮東軍莭度¶
使夏六月己來大旱有蝗蔽日而飛晝爲之黒庭户衣帳¶
悉充塞之王親祀于都㑹堂是夕大風蝗墮浙江而死¶
　都㑹堂即白太傅居易之虚白堂基也王重建之&KR0197;八¶
　㑹亭江東羅隐爲之記以王平吳定越講武計議凡八¶
　㑹于此故名之後更名都㑹堂也¶
秋七月己巳忠獻王生¶
(己/丑)四年春二月制授文穆王杭越等州大都&KR0450;府長史増¶
<pb:KR2i0019_SBCK_001-62b>¶
食邑實封中吳軍莭度使王子元璙増食邑五百户實封¶
一百户静海軍莭度使王子元球兼中書令餘並如故椘¶
州陞為順化軍以明州刺史王子元珦為順化軍莭度使¶
秋七月台州大水請軍儲三十萬斛八月己酉今大元帥¶
吳越國王王孫&KR0042;俶生是月明州餘姚縣修舜井獲古佛¶
舍利數十粒兼有珠玉竒玩王命内衙&KR0204;揮使徐仁綬近¶
侍閭丘稔往迎之因建浮圗于城北一如城南之制九月¶
囙樞宻使安重誨兄弟用事于朝嘗要求不克乃矯制以¶
王為太師致仕仍賜烏昭遇自盡¶
　先是烏昭遇之來使也有供奉官韓玫承王子元球㤙¶
<pb:KR2i0019_SBCK_001-63a>¶
　命至玫性兇愎囙恃酒凌昭遇由是有&KR0169;王以其辱君¶
　命止以常禮遣之玫還京師遂搆昭遇于樞宻安重誨¶
　重誨以昭遇失使臣之禮而亦慊王以要求不克誣王¶
　不禮君命遂同讒搆命王致仕賜昭遇自盡¶
王命文穆王奏雪其事奏不淂通乃以絹書上之天子始¶
得聞焉出安重誨為河中莭度使是&KR0010;&KR0001;在地震居人有¶
壊廬舍者¶
(庚/寅)五年春二月唐帝南郊天赦改元長興元年夏五月制¶
授文穆王已下食邑實封郊禋普㤙也六月朔日有蝕之¶
冬十一月椘王馬&KR0507;殂子希聲嗣¶
<pb:KR2i0019_SBCK_001-63b>¶
(辛/夘)長興二年春二月勅遣&KR0101;門衛上&KR0005;軍張籛兵部&KR0048;中¶
盧重賜王&KR0038;信湯薬起王致仕復元帥尚書令吳越國王¶
如故依前不名仍示安重誨矯誣之罪¶
　其勅畧曰天下兵馬都元帥尚父尚書令吳越國王錢¶
　　乆列王公恒輸愛戴朕方禮加元老㤙遇逺方安重¶
　誨掇彼瑕疵遽行阻&KR0376;退其&KR0096;勢彼使錢元&KR1493;拜&KR0692;上¶
章傾懐請罪言皆激切事且憑虚盡由尓介蠆之心有¶
　誤我含客之徳情不可恕罪不可逭宜出為河東莭度¶
　今已誅之以雪其&KR0072;故告¶
秋七月有象入信安境王命兵士取之圈而育焉八月建¶
<pb:KR2i0019_SBCK_001-64a>¶
州王延禀子&KR0071;昇&KR0071;倫奔于我盖其父爲延均&KR0001;害也¶
　&KR0004;審知薨延翰嗣位以延禀爲建州延均爲泉州延均¶
　不恱而延禀亦憾于延翰于是泉建同起兵攻福州殺¶
　延翰遂立延均于福州延禀歸建州&KR0005;行謂延均曰善¶
　紹先人基業勿煩我老兄再至延均聞之&KR0877;憾至是&KR0005;¶
　圗延禀乃詐言已死使軍吏迎取延禀乃于其子&KR0071;雄¶
　仍執延禀入城延均曰果煩老兄再至矣延禀瞪之而¶
　就戮&KR0071;昇繼倫自建聞難而奔于王焉¶
冬十一月朔日有蝕之¶
(壬/辰)三年春二月遣吏部侍郎盧詹刑部郎中楊薫賜王國¶
<pb:KR2i0019_SBCK_001-64b>¶
信湯薬等三月己酉夜大雪王薨于正寝年八十一在位¶
四十一年朝廷聞訃&KR0440;朝七日哀悼不已¶
　詔曰天下兵馬大元帥尚父尚書令吳越國王錢　本¶
　朝元老當代勛賢位已極于人臣名素髙于簡&KR0125;贈典¶
　既無其官爵易名宜示其優崇冝令&KR0001;司㝎謚曰武肅¶
　詔工部尚書楊凝式爲碑文¶
夏四月庚午奉靈輴殯于衣錦軍應順元年甲午春正月¶
壬午勅&KR0089;王于安&KR0038;縣衣錦郷¶
　即錦北郷¶
茅山之原¶
<pb:KR2i0019_SBCK_001-65a>¶
　即今臨安縣也¶
　王始在軍中未嘗自安每欲暫憩必先整衣甲盥漱而¶
　後寝焉又以圎木小枕綴鈴睡熟則欹由是而寤名曰¶
　警枕又置粉&KR0741;于卧内有所記則書之及撫鎮二&KR0038;殆¶
　及四紀勤勞恭儉始終如一致每夕必列侍女各主一¶
　更戒之曰外有報事當振鈴聲以為警省凡有聞報即¶
　時而遣又嘗以弹丸墻樓之外以警&KR0043;直者使其不寐¶
　以應其事又嘗微行夜扣北城門吏不肯唘&KR0028;曰大王¶
　來我亦不唘王乃自便門而入明日召吏厚賜之稍暇¶
　則命諸子孫諷誦詩賦㦯以&KR0001;製詩什賜于丞相&KR0005;吏¶
<pb:KR2i0019_SBCK_001-65b>¶
　以下由是往徃達旦天福中近侍李詠囙&KR0101;契丹驛中¶
　有判官謂李詠曰武肅王嘗夜不睡詠詰其&KR0001;知荅曰¶
　嘗聞五䑓王子太師言浙中不睡龍今已歸矣訪其&KR0001;¶
　聞乃壬辰之後也王少時倜儻有大度志氣雄傑機謀¶
　沉逺善用長矟大弩又䏻書寫甚淂軆要有知人之鍳¶
　及通圖緯之學每䖏衆中而神形有餘純孝之道禀于¶
　天性每春秋薦享必嗚咽流涕嘗曰今日貴盛皆由積¶
　善所致但恨祖母不䏻見耳嘗于後建層樓皇妣春秋¶
　髙不䏻上王親負而登焉天祐已後中原多事西川王¶
　氏稱蜀卭溝楊氏稱吳南海(彭/城)氏称漢長溪王氏稱閩¶
<pb:KR2i0019_SBCK_001-66a>¶
　皆&KR0060;大&KR0197;&KR0137;通&KR0666;戚&KR0137;達娉好皆以龍衣玉&KR0125;洎書䟽¶
　等&KR0134;王自大王嘗&KR0015;曰此児軰自坐爐炭之上而又踞¶
　于上邪吾以去偽平賊承天子疇庸之命至于封建車¶
　服之制悉有&KR0001;由豈圗一時之事乃随波于尓軰也皆¶
　却之而不納而諸國之主無不咸以父兄事之王加以¶
　自奉莭儉衣服衾&KR0013;皆用紬布非公宴唯甆尊&KR0238;器而¶
　己恭穆夫人嘗以王寝帳&KR0549;裂乃上青絹帳請易之王¶
　曰作法于儉猶&KR0178;其奢但慮後代皆施錦繡耳此帳雖¶
　故猶可蔽風竟不易後庭有鄭氏其父嘗以罪當死上¶
　右冀其&KR0137;宥且言斯人有息女与侍王命出其女而後¶
<pb:KR2i0019_SBCK_001-66b>¶
　斬之頋上右刑者曰公柄豈可以一婦人而&KR0333;我法邪¶
　又嘗夕宴諸王子及諸孫命鼓胡琴未數曲遽止之曰¶
　外聞當謂我不恤政事爲長夜之飲宴遂罷王自開創¶
　以來至于底定而撫字&KR0005;帥洎行伍莫不盡淂其&KR0172;心¶
　有勲&KR0005;何逢殁于賊中一日王見其&KR0001;乗馬悲泣不能¶
　止上右莫不感激¶
　論曰王挺命丗之才属艱難之運奮臂起義&KR0001;向披靡¶
　以寡敵衆黄巣不犯其封仗順伐逆漢宏至于授首誅¶
　逐帥之薛朗遂申属郡之禮平作偽之董昌不違本朝¶
　之命加以禦淮戎以耀威奉梁室而示略廻江山之深¶
<pb:KR2i0019_SBCK_001-67a>¶
　險致都邑之宏䴡七者克備五福是臻故八輔地圗三¶
授天&KR0125;揔四海之戎柄為一人之父師威名赫然霸業¶
　隆矣然後内敦恭儉外正刑賞安民和衆保㝎功勲文¶
䑓掘起于江東玄徳雄㩀于巴右比之金徳固不&KR0085;同¶
　年而語㢤¶
吳越備史卷第一¶
<pb:KR2i0019_SBCK_001-67b>¶
<pb:KR2i0019_SBCK_001-67b>¶
