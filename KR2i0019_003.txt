# -*- mode: mandoku-view -*-
#+TITLE: 吳越備史
#+DATE: 2015-09-23 10:05:10
#+PROPERTY: JUAN 2

<md:KR2i0019_SBCK_003-1a>¶忠獻王　忠遜

王附¶
忠獻王諱𢎞佐字𤣥祐文穆王第六子也母吴越國仁
恵¶夫人許氏王以天成三年七月二十六日己巳生於
功臣¶堂初孝獻世子之居監撫也文穆王治其府於城
北將俾¶居之一日孝獻會王以采戲於青史樓遽謂王
曰君王方¶為我營府署今與爾賭之比及四擲而王遂
得六赤孝獻¶失色從容曰五哥入府某當將符印之命
<pb:KR2i0019_WYG_003-20b>
因再拜孝獻¶竟怒擲骰盆於樓下俄而孝獻薨王授兩
軍節度副使檢<md:KR2i0019_SBCK_003-1b>¶校太傅天福六年秋八月諸將請誅内
衙指揮使戴惲¶
　惲乃王庶兄𢎞侑之親惲謀立𢎞侑故請誅之免𢎞
　侑¶為庶人復姓孫氏更名本罪異志也¶
是月王以遺命承制授兩軍節度使九月庚申王即位
於¶僊居堂赦境内外頒賚有差及租稅等丞相曹仲逹
攝政¶事是月辛未王遷於思政堂命境内給復一年諸
<pb:KR2i0019_WYG_003-21a>
闗梁禁¶制悉從除減又命田園有𨽻道宫佛寺比入賦
稅者悉免¶之冬十月長星見十一月金陵来祭我先王
是月𠡠授王起¶復鎮國大將軍右金吾衛上將軍員外
置同正員領鎮海¶鎮東等軍節度檢校太師兼中書令
吴越國王食邑一萬<md:KR2i0019_SBCK_003-2a>¶户實封一千户仍賜保邦宣化忠
正功臣是嵗番禺劉龔¶殂子𢎞晟嗣¶
(壬/寅)七年春正月閩人来祭我先王二月癸卯𠡠葬先王
於¶龍山之南原三月𠡠遣使大中大夫李鶚来歸先王
<pb:KR2i0019_WYG_003-21b>
之賵¶乙丑中吴建武等軍節度使廣陵郡王王世父元
璙殂子文奉¶嗣¶
　元璙字徳輝武肅王第四子也起家奏授沂王府咨
　議¶恭軍宣武節度判官累遷散騎常侍賜金紫尋屬
　軍旅¶事乃改授馬軍&KR0441;事指揮使天復二年徐綰叛
　頋全武¶請奉王子之䢴溝武肅以淮帥常請結姻好
　乃遣元璙<md:KR2i0019_SBCK_003-2b>¶㣲服為全武僕而去比及望亭有逆旅媪
　輒識之至潤¶州安仁義亦知其非常將以其下十人
<pb:KR2i0019_WYG_003-22a>
　易之全武懼因賂¶閽吏中宵而去及抵䢴溝指陳逆
　順之理淮帥為之動¶容歎曰生子當如錢郎我之子
　㹠犬耳即日遣使命頵¶還軍廣陵尋逆婦而歸後累
　征縉雲新定皆有功授邵¶州刺史尋征吴興髙澧及
　攻東洲復授睦州刺史尋遷¶蘇州累𠡠授中吴建武
　等軍節度使蘇常潤等州團練¶使太傅同中書門下
　平章事侍中中書令在郡三十年¶性儉約而恭靖便
　弓馬文穆王即位以王兄尤加禮遇¶因元璙来覲為
<pb:KR2i0019_WYG_003-22b>
　酒授璙曰今日之事宜兄當之俾予小<md:KR2i0019_SBCK_003-3a>¶子至是實兄
　推戴之力璙俯伏曰大王功徳髙茂先王¶擇賢立能
　君臣之分敢忘忠順因相顧感泣久而益歡¶尋奏𠡠
　封廣陵郡王封不及授宣命於柩前終年五十¶六葬
　以王禮¶諡曰宣義
壬申制加王食邑七千户仍改賜保邦宣化忠¶正翊戴
功臣夏四月漢主龔殂子玢立六月晉髙祖崩少¶主重
貴即位秋七月王以内衙指揮使章徳安李文慶為¶内
<pb:KR2i0019_WYG_003-23a>
衙左右都監使冬十月以都指揮闞燔胡進思為内衙¶
左右統軍使十二月己巳以龍山武功堂為文穆王廟¶
(癸/卯)八年春正月癸未重建功臣堂二月晉主還京是月
丙<md:KR2i0019_SBCK_003-3b>¶辰丞相皮光業卒¶
　光業字文通世為襄陽人父日休有盛名為蘇州軍
　事¶判官太常博士光業生於姑蘇十嵗能屬文及長
　以所¶業謁武肅累署浙西節度推官賜緋命入貢京
　師¶梁後主特賜進士及第仍賜秘書郎授右補闕内
<pb:KR2i0019_WYG_003-23b>
　供奉¶賜金紫貞明中淮人来求好命光業聘之及還
　贈錢三¶百萬復禁其出且曰可以市易光業曰我使
　介也豈賈¶豎也乃委置而去淮人急載随之梁主選
　武肅子傳珍¶為駙馬都尉命光業如亰師及回至靖
　海光業舅氏滕¶文規為山隂令日暝遽見黄衣吏報
　曰皮補闕今日已<md:KR2i0019_SBCK_003-4a>¶及靖海文規詰之遂失所在尋兼
　兩浙觀察使文¶穆即位命知東府事初光業旅逰㑹
　稽有神降於里巷光¶業往視之神遂不語及去衆詰
<pb:KR2i0019_WYG_003-24a>
　之曰皮秀才来神何不¶語荅曰皮秀才此土地主我
　小神不當見之至是果騐¶國建拜丞相凡教令儀注
　多其所定光業美容儀善談¶論人或以為神仙中人
　終年六十七¶贈諡曰貞敬
三月唐主昪殂子璟嗣年號保大閩王¶延政稱帝國號
殷是月漢彭城𢎞熙弑主玢而自立夏四月¶朔日有蝕之
秋七月王貶内衙都監使章徳安於處州李¶文慶於睦
州冬十月𠡠遣使授王吴越國王玉册<md:KR2i0019_SBCK_003-4b>¶
<pb:KR2i0019_WYG_003-24b>
　册曰惟天福八年嵗次癸卯十月丙午朔六日辛亥
　皇¶帝若曰在天成象拱辰分將相之星惟帝念功啟
　土列¶侯王之國朕所以法昊穹而光宅稽典禮以䟽
　封而況¶世著大勲時推令器探寳符而嗣位杖金鉞
　以宣威羽¶翼大朝藩籬東夏宜列諸侯之上特隆一
　字之封簡自¶朕心叶於輿論咨爾保邦宣化忠正翊
　戴功臣起復鎮¶國大將軍右金吾衛上將軍員外置
　同正員檢校太師¶兼中書令杭州越州大都督充鎮
<pb:KR2i0019_WYG_003-25a>
　海鎮東等軍節度浙¶江東西等道管内觀察䖏置兼
　兩浙鹽鐵制置發運營¶田等使上柱國吴越國王食
　邑一萬七千户實封四千<md:KR2i0019_SBCK_003-5a>¶户錢某為時之瑞命世而
　生負經文緯武之才藴開¶物成務之志英華發外精
　義入神亞夫繼社稷之勲頋¶榮擅東南之美眷言祖
　考志奉國朝清吴越之土疆執¶桓文之弓矢天資厥
　徳代有其人荷基構以克家事梯¶航而述職殊庸斯
　在信史有光是舉彛章爰行盛典土¶茅符節方推翼
<pb:KR2i0019_WYG_003-25b>
　世之賢黻冕輅車更重策勲之禮斯為¶異數允屬真
　王今遣光禄大夫檢校司徒行太子賓客¶上柱國太
　原縣開國男食邑三百户王玫使副正議大¶夫行尚
　書吏部郎中柱國賜紫金魚袋趙熙等持節備¶禮册
　爾為吴越國王於戯周寵元臣四履錫命漢封異<md:KR2i0019_SBCK_003-5b>¶姓
　八國始王指河岳以誓功俾子孫而襲爵爾纂服舊¶
　業朕考前文勿忘必復之言更廣無窮之祚懋昭前
　烈¶爾惟欽哉
<pb:KR2i0019_WYG_003-26a>
十一月辛巳王駕遷於功臣堂是月癸未丞相曹仲逹¶
卒¶
　仲逹臨平人也本名𢎞達避王名更之祖信知嘉興
　¶監事累贈司徒本歙州人尋歸杭州為臨平鎮將入
　都建¶時信因保嘉興東界遂家臨平焉父圭浙西道
　營田¶副使檢校太尉圭將生時信夢人謂曰我當為
　爾子有二¶千石信語夢於鄉黨鄉黨不能諭皆賀曰
　生此子必致<md:KR2i0019_SBCK_003-6a>¶豐稔圭有膽氣乾寧中淮人圍嘉禾圭
<pb:KR2i0019_WYG_003-26b>
　與其族人師魯¶守之賊中望氣者曰此雖孤城中有
　貴人不可圖也圭每¶與師魯登樓張樂縱飲矢石交
　至視之宴如也嘉禾平¶圭以功授蘇州刺史開平間
　淮人復圍蘇州屬正月望¶夜師魯第盛陳燒燈之宴
　賊之俘執者咸縱之觀圭終¶蘇州師魯形短而足跛
　武肅常稱之曰今之晏平仲也¶人遂號爲曹晏嬰竟
　卒於鎮東軍都押衙仲達初生室¶有紫光少時圭常
　節其衣食雖嚴冬尚未挾纊品饍悉¶與僕𨽻等又日
<pb:KR2i0019_WYG_003-27a>
　令運甓圭在姑蘇時與仲達求婚於睦¶州陳詢及將
　逆卜之曰陳是親必不就當聘他門由是<md:KR2i0019_SBCK_003-6b>¶榮貴既而
　途由國城武肅王見而竒之乃以王妹儷焉¶累授台
　處二州刺史文穆即位居諒闇命仲達權知政¶事國
　建拜丞相今王即位復攝政事時大賚中外諸軍¶軍
　中有言不均者輙舉仗不受賜諸將不能制仲達諭
　¶之因皆釋仗而致謝仲達性淳厚好施與文穆尤重
　之常¶止呼丞相而不名終年六十二¶贈諡曰安成
<pb:KR2i0019_WYG_003-27b>
是月納元妃仰氏¶
　寧國軍節度使同參相府事詮之女也¶
(甲/辰)開運元年春正月壬寅丞相林鼎卒¶
　鼎字渙文閩人也父無隱鼎生於明州大隱村初刺<md:KR2i0019_SBCK_003-7a>¶　史黄晟頗好禮士無隱依之有詩名嘗爲詩云雪消
　二¶月江湖闊花發千山道路香知言者以無隱必有
　貴子¶鼎初謁武肅以爲觀察押衙推尋爲文穆王幕
　府文穆王¶以其才行累薦不見用一日復宻薦之武
<pb:KR2i0019_WYG_003-28a>
　肅王曰我觀林¶鼎骨法真輔相器然我不貴者欲汝
　貴之庶其盡心於¶汝也文穆襲國署鎮海軍掌書記
　節度判官鼎性讜正¶而强記能書歐虞法比及中年
　夜讀書每逹曙所聚圖¶書悉由手抄其殘編蠧簡亦
　手綴之無所厭倦國建乃¶掌教令尋拜丞相每政事
　有不逮者鼎必極言之天福¶中建州之役鼎指陳天
　文人事累䟽切諫及師行果不<md:KR2i0019_SBCK_003-7b>¶利著文集行於世終
　年五十四¶諡曰貞獻
<pb:KR2i0019_WYG_003-28b>
三月僞閩王延曦爲其下指揮使朱文進所弑¶而文進
自立復修貢於京師是月勅授王落起復増食邑¶三千
户夏四月丙午王親祀五廟秋七月辛¶未朔晉少主改
元開運大赦是月以(彭/城)知逺爲行營都統九月¶朔日
有蝕之南船務石井有物形如守宫尾長七尺許鬛¶且
角獲之置於安溪潭冬十一月王命從兄東府安撫使¶
仁俊爲内外馬歩都統軍使弟𢎞保爲東府安撫使閏
十¶二月閩人殺朱文進尋以僧巖明爲主
<pb:KR2i0019_WYG_003-29a>
　巖明姓卓氏乃雪峰寺僧平素爲衆所重相與迎之
　遂<md:KR2i0019_SBCK_003-8a>¶立爲帝¶
未幾爲其下李仁逹所殺而自立歸欵金陵¶
(乙/巳)開運二年春三月丙午王從祖順化軍節度使鏵卒¶
　鏵字輔軒太師英顯王之第五子武肅王之少弟也
　生¶而有文在其足曰王及長而滅既生而太師薨武
　肅育¶之武肅薨鏵請服通喪性多藝尤精音律承制
　累授温¶明二州刺史檢校太尉奏授恩州防禦使文
<pb:KR2i0019_WYG_003-29b>
　穆時授兩¶浙行軍司馬拜命之日儀注特盛尋奏改
　本州團練使¶順化軍節度使終年五十三諡¶¶曰忠簡
夏四月晉主還大梁秋七月修武肅王廟於<md:KR2i0019_SBCK_003-8b>¶城西奉栴
檀神像而致焉八月朔日有蝕之是月金陵遣¶將王建
封克建州虜王延政而歸冬十月勅遣太子賔客¶羅周
岳右庶子王延濟册王守太尉十一月朔王大閱於¶北
郊是月誅内都監使杜昭逹内衙都指揮使明州刺史¶
闞燔庶人孫本賜死貶都統使王兄仁俊本府安置
<pb:KR2i0019_WYG_003-30a>
　杜昭逹闞燔皆好貨冨人程昭悅以金寳交結二人
　薦於王¶昭悅得侍左右愛特踰於舊將燔不能平昭
　悅懼謀去¶燔燔專而愎國人皆惡之王亦惡之於是
　昭悅出燔爲¶明州刺史右統軍使胡進思爲湖州刺
　史燔謂進思曰¶出我是棄我也進思曰老兵得大州
　幸矣何爲不行乃<md:KR2i0019_SBCK_003-9a>¶各受命既而復以他故㽞進思統
　軍使王子仁俊母杜昭¶逹之姑也昭悅因譖燔昭逹
　謀奉仁俊作亂下獄鍜鍊¶成之誅昭逹與燔幽仁俊
<pb:KR2i0019_WYG_003-30b>
　於東府昭悅收仁俊故吏慎¶温其使證仁俊之罪栲
　掠備至温其堅守不屈王嘉之¶擢爲國官¶
(丙/午)三年春二月朔日有蝕之三月勅授王東南面兵馬
都¶元帥増食邑二千户實封五百户仍改賜推誠匡運
忠亮¶威德功臣秋七月庚寅呉越國夫人許氏薨¶
　夫人丹丘人也諱新月善音律文穆王後庭樂部皆
　命¶掌之初鄜氏生孝獻世子後庭咸尊敬有尼契<md:KR2i0019_SBCK_003-9b>¶雲
　掌香火於麗春院之佛堂頗有知人之鑒視夫人曰
<pb:KR2i0019_WYG_003-31a>
　彼鄜氏者逺不能及至是果如其言王襲位勅封¶呉
　越國夫人薨年四十四¶勅諡曰仁惠
八月重建天寵堂是月壬申葬仁惠夫人於¶國城西山
之原冬十月金陵攻福州節度使李𢎞義遣客¶將徐仁
宴李廷諤等求救於王¶
　李𢎞義本名逹殺卓巖明而歸欵金陵金陵授之節
　鉞仍¶編入屬籍更名𢎞義既而遣僞兵部侍郎陳覺
　使於𢎞¶義覺還及建州又遣侍衛官碩忠以金陵僞
<pb:KR2i0019_WYG_003-31b>
　勅使之入¶覲𢎞義以其初不宣命至是方以書至不
　從覺乃與監<md:KR2i0019_SBCK_003-10a>¶軍使馮延魯自建州興師皆金陵之志
　也¶
是月王命統軍使張筠趙承泰等率水陸兵三萬人以
救¶無諸
　時福州乞師於王王召諸將議行諸將吏皆曰道路¶
　險逺難於師救内衙都監使水丘昭劵以爲當救王
　曰唇¶亡齒寒吾爲天下元帥曽不能救隣道將安用
<pb:KR2i0019_WYG_003-32a>
　之諸軍冝¶樂飽食安坐耶命水丘¶昭劵專掌用兵¶程
　昭悅掌應援饋運而以軍謀委元昭德遣筠等率¶師
　救之時王召左右議鑄鐡錢以益將士禄賜王弟𢎞
　億¶諫曰鑄鐡錢有八害新錢既行舊錢皆流入隣國
　一也可<md:KR2i0019_SBCK_003-10b>¶用於吾國不可用於他國則商賈不行百貨
　不通二也銅¶禁至嚴民猶盗鑄况家有鐺釜野有鏵
　犂犯法必多三也¶閩人鑄鐡錢而亂亡不足爲法四
　也國用幸豐而自示空¶乏五也禄賜有常而無故益
<pb:KR2i0019_WYG_003-32b>
　之以啟無厭之心六也法變¶而弊不可遽復七也錢
　者國姓易之不祥八也王深嘉之¶乃止是行也宿衛
　衣錦軍武肅王廟庭者聞甲馬號令之¶聲凡數夕而
　止及接戰閩淮人視王師周遍郊野人皆¶丈餘蓋靈
　助也
十二月王命弟𢎞偡爲湖州刺史¶
(丁/未)四年春正月契丹主入東京稱會同十年廢晉少主
爲¶負義侯遷於契丹黄龍府二月庚午有雉集於玊華
<pb:KR2i0019_WYG_003-33a>
樓辛未晉<md:KR2i0019_SBCK_003-11a>¶(彭/城)知逺稱帝於河東國號大漢是爲髙祖復
稱晉天福十¶二年己夘王誅内都監使程昭恱釋東府
仁俊罪三月¶庚寅今大元帥呉越國王出鎮丹丘戊戌
王遣將¶余安率水軍救福州大敗淮師獲其將都指揮
使楊匡業¶蔡遇等僞東南面行營都統王建封等走之
擒戮裨將孟¶堅等并餘黨二萬餘衆器械數十萬李𢎞
義歸附於我更¶名儒贇¶
　初忠懿王之治閩城壘甓皆有錢文曰此城終歸錢
<pb:KR2i0019_WYG_003-33b>
　氏¶忠懿頗惡之因命剗去而錢文愈明又謡曰風吹
　楊葉¶鼓山下不得錢郎戈不罷至是皆驗是行也金
　陵歸罪於<md:KR2i0019_SBCK_003-11b>¶陳覺馮延魯謂其專命而行也金陵始以
　覺爲東南面¶招討使延魯爲監軍及其敗績反以專
　命爲罪以贖恥一何偷哉爲君而偷復歸於下其喪
　師也不亦¶宜乎¶
夏四月李儒贇遣弟儒賓來請入覲從之五月我師凱
旋¶王饗將帥於光册堂賞賚有差是月勅授王諸道兵
<pb:KR2i0019_WYG_003-34a>
馬都¶元帥増食邑五千户實封五百户仍改賜資忠緯
武恭懿¶翊戴功臣是月楚王希範殂弟希廣嗣六月乙
夘王薨於¶咸寧院之西堂年二十在位七年勅諡曰忠
獻八月勅葬¶龍山之西原<md:KR2i0019_SBCK_003-12a>¶王英明果斷權變不測初嗣
位尚少温柔好禮恭勤政¶務發摘姦伏人不敢欺諸校
驕恣者能優容之及被譴¶皆不知覺兵籍使錢丞德家
火俯邇内城命親軍援¶之王登而望有伺便攘竊者亟
命斬之衆因悉力火遂¶滅淮人之攻閩也李儒贇來求
<pb:KR2i0019_WYG_003-34b>
援諸將議將不從王因¶集而詢之果同其說王變色曰
唇亡齒寒春秋明義吾¶爲天下元帥執大兵柄豈不能
恤隣難乎諸將躍馬肉食不¶能爲我身先耶有異議者
斬及大舉遣將誓師辭令明¶肅衆皆踴躍承命既而果
成大功開運中將益車徒乃<md:KR2i0019_SBCK_003-12b>¶下命募軍中及民間子弟
而踰時無應者乃命大糾之¶令曰糾而得之者糧賜皆
蠲半翌日投書者雨集遂加¶精訓南方之㨗多其力也
民有獻嘉禾者王問倉吏蓄¶積幾何對曰十年王曰然
<pb:KR2i0019_WYG_003-35a>
則軍食足矣可以寛我民乃¶命復其境内租稅三年¶
　論曰王岐嶷之姿雖由天縱纉嗣之日方屬妙年帑
　藏¶因回禄之初將校競陸梁之志乃能恭勤庶務紹
　開霸¶圖有果斷之名無酣嗜之累以致興復宫室開
　拓土疆¶光有大功聿修厥徳而享祚非永孰不哀哉¶
忠遜王諱𢎞倧文穆王第七子孝獻世子同母弟也起
家<md:KR2i0019_SBCK_003-13a>¶内衙指揮使檢校司空開運元年冬十一月出爲東
府安¶撫使累授檢校太尉尋拜丞相開運四年六月丙
<pb:KR2i0019_WYG_003-35b>
寅即位¶於天册堂是月晉主入大梁改號曰漢秋七月
閩帥李孺¶贇來覲是月庚子有雉升於天册堂之㦸門
旋厯廊廡久¶而獲之閠七月王命李孺贇復任無諸王
親餞於碧波亭¶八月葬忠獻王於國城西原冬十月今
大元帥呉越國王¶至自丹丘十二月李孺贇復貳於我
王命東南面安撫使¶鮑修讓等攻討擒而戮之己酉傳
首國城是月命丞相呉程¶知福州威武軍事庚戌内衙
統軍使胡進思指揮使諸温¶鈄㴞等以内衙兵遷王於
<pb:KR2i0019_WYG_003-36a>
義和後院諸將校率衆迎今大<md:KR2i0019_SBCK_003-13b>¶元帥即位焉¶自忠獻王
時諸校驕慢雖旋加誅殛而在位者皆優饒¶遇之及王
纉嗣性既嚴急誅杭越侮法吏三人而統軍¶使胡進思
恃迎立功干預政事王惡之每有僭越必顯¶責讓進思
頗憂懼不自安屬内衙指揮使何承訓希㫖¶請誅之又
謀於都監使水丘昭劵昭劵以進思黨盛難制請¶於王
且容之王猶豫未决承訓懼以謀告進思進¶思遂亂率
親兵戎服入見王叱之不退猝愕入義和院¶進思鎻其
<pb:KR2i0019_WYG_003-36b>
門矯稱王命告中外曰王猝得風疾傳位於¶某因帥諸
將迎大元帥於私第且言於丞相元德昭<md:KR2i0019_SBCK_003-14a>¶德昭至立於
簾下不拜曰俟見新君進思等亟出褰簾德昭¶乃拜進
思稱王命承制授元帥元帥曰若全吾兄乃敢¶承命不
然當避賢路進思許之元帥始視事於是進思¶殺水丘
昭劵進思妻曰他人可殺昭劵正人君子也柰¶何殺之
初遜王將即位近侍陳禹嘗夢以金鈔鑼承¶日輪加遜
王之頂而手持二鐶未幾墜地既而以夢語¶人人曰汝
<pb:KR2i0019_WYG_003-37a>
主將有非常之事然其二鐶不過二十旬耳¶及即位又
以黄金一鎰命近侍袁文昌鑄巨錢文昌意¶其求䜟且
懼不就乃宿謀於匠者别鑄一以爲備¶翌日以所授金
鑄之遜王臨視果不就因潛以宿鑄者<md:KR2i0019_SBCK_003-14b>¶獻至是皆驗其
兆後廢王薨請諡曰忠遜以王禮葬會¶稽秦望山之原¶
　
　
　
<pb:KR2i0019_WYG_003-37b>
　
　
　
　
　
　
　
　呉¶¶越備史卷三
