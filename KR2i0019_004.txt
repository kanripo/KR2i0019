# -*- mode: mandoku-view -*-
#+TITLE: 吳越備史
#+DATE: 2015-09-23 10:05:10
#+PROPERTY: JUAN 3

¶
<md:KR2i0019_SBCK_004-1a>¶
<pb:KR2i0019_WYG_004-1a>
欽定四庫全書
　吴越備史卷四¶　　　　　　宋　錢&KR0770;　撰
　　¶大元帥吴越國王¶
王

名俶字文徳文穆王第九子也母吴越國恭懿太夫
人吴¶氏王以天成四年嵗己丑八月二十五日生於功
臣堂天¶福四年十二月承制授内衙諸軍指揮使檢校
司空忠獻¶王累授王特進檢校太尉開運四年春三月
庚寅出鎮丹¶丘¶(即台/州也)¶下車數月有僧徳韶語王曰此地
<pb:KR2i0019_WYG_004-1b>
非君為治之所當歸國<md:KR2i0019_SBCK_004-1b>¶城不然將不利矣王從其言即
求歸秋九月甲戌發自丹丘¶歸覲也是日大風東南有
雲如樓閣之状識者異之冬十¶二月内衙統軍使胡進
思指揮使諸温鈄淊等幽廢王於¶義和後院乃召諸大
校及率中外軍庶奉迎王於南邸¶晡時王見府僚將校
於帥府之外簾謙讓者三諸將校以¶王素有徳望俯伏
稱賀即日王以鎮海鎮東等軍節度檢¶校太尉兼侍中
蒞事於元帥府之南序
<pb:KR2i0019_WYG_004-2a>
(戊/申)乾祐元年春正月辛亥朔漢主南郊大赦改元是月
乙¶卯王即位於天寵堂赦境内租稅班賚有差¶
　天寵堂即忠獻王重建逮於廢王不克遷徙至是而
　<md:KR2i0019_SBCK_004-2a>¶王臨位焉¶
自前年季冬浹於正旦隂晦彌月是日雲初澄霽中外
人¶情胥悦壬戌遣將兵奉廢王於衣錦軍丙子漢主崩
少主¶承祐即位二月辛卯王親祀五廟乙未誅内衙指
揮使何¶承訓懲其反覆中外大恱
<pb:KR2i0019_WYG_004-2b>
　初廢王將黜胡進思而承訓預其事議未决承訓反
　告¶於進思及王即位復請誅進思王懲其反覆立命
　斬之¶
三月勑遣中書舎人張誼來歸忠獻王賵丙寅内衙統
軍¶使胡進思請誅廢王王不許於是進思憂懼而卒¶
　先是王遣都頭薛温領親兵保衛廢王且戒之曰爾
　等<md:KR2i0019_SBCK_004-2b>¶小心衛䕶吾兄若有異事當死拒之至是進思請
　誅不¶遂乃詐以王命令薛温害之温曰僕受命之日
<pb:KR2i0019_WYG_004-3a>
　不聞此¶言决不敢妄發也進思乃夜遣二賊踰垣而
　入欲刺¶廢王廢王闔戶大呼薛温聞之率衆而入夜
　二鼔斃二賊¶於庭中至是進思聞二賊死憂懼不二
　日發疽而死¶
夏四月大閲馬歩六月朔日有蝕之冬十一月下令以
每¶嵗租賦逋滯者悉蠲之仍嵗為著令百姓歌舞焉¶
(己/酉)二年春二月匡武都連名輒舉求職王命斬狀首二
人¶坐黜者二十餘人餘宥之三月𠡠授王東南兵馬都
<pb:KR2i0019_WYG_004-3b>
元帥¶鎮海鎮東等軍節度使浙江東西等道管内觀察
處置兼<md:KR2i0019_SBCK_004-3a>¶兩浙鹽鐵制置發運等使開府儀同三司檢校
太師兼中¶書令杭州越州大都督上柱國吴越國王食
邑一萬戶實¶封一千戶仍賜匡聖廣運同徳保定功臣
夏四月太白晝¶見是月乙亥城西上清宫災五月内衙
指揮使鈄淊以罪¶黜於處州六月甲申日有蝕之秋七
月朝廷命擒河中府¶李守貞¶
　初守貞之叛求援金陵偽齊王㬌達舉兵應之未㡬
<pb:KR2i0019_WYG_004-4a>
　守¶貞就擒淮人壓境而退¶
是月王命弟𢎞億為明州刺史冬十月𠡠遣散騎常侍
張¶煦等持節備禮册王為吴越國王仍賜玉册金印法
物等<md:KR2i0019_SBCK_004-3b>¶　册曰惟乾祐二年嵗次乙酉十月庚午朔十九日戊
　子¶皇帝若曰我先帝承有晉崩離之後醜虜充斥毒
　螫中¶夏是用順天致討大拯黎元太阿一揮胡馬宵
　遁享萬靈¶於無主解兆庶之倒懸較定世勲以吴越
<pb:KR2i0019_WYG_004-4b>
　居右伊朕𦕈¶末䖍奉世訓嗣位之始即疇&KR0375;功前命
　為元帥按地圖¶授武節東南之境得行征伐命勑為
　真王駕大輅執桓¶圭牛斗之鄉盡荒土宇詢於有位
　僉曰克諧咨爾匡聖¶廣運同徳保定功臣東南靣兵
　馬都元帥鎮海鎮東等¶軍節度使浙江東西等道管
　内觀察處置兼兩浙鹽鐵制¶置發運營田等使開府
　儀同三司檢校太師兼中書令<md:KR2i0019_SBCK_004-4a>¶杭州越州大都督上
　柱國吴越國王食邑一萬戶實封¶一千戶錢某象緯
<pb:KR2i0019_WYG_004-5a>
　炳靈公王襲慶横江負海者三千¶里開國承家者六
　十年而能望辰極以駿奔奉天朝之¶師律充庭納貢
　則外府告盈下瀬宣威則前茅獻㨗忠¶信著於羣后
　禮讓行於一方故𤣥冕九章為王之服昭¶其名也朱
　輪駟馬為王之馭昭其器也而又三吴百越¶列土分
　疆有民人焉有社稷焉恢祖襧之令圖實典禮¶之鉅
　著勸夫忠孝以御邦家今遣正議大夫守右散騎¶常
　侍上柱國賜紫金魚袋張煦左補闕崔頌持節備禮
<pb:KR2i0019_WYG_004-5b>
　册爾為吴越國王於戯品秩甚尊名數尤重肅廣庭
　而<md:KR2i0019_SBCK_004-4b>¶備物練吉日以覃恩爾其正厥位事大以敬教民
　以順¶馭衆以恩神其福之禮曰惟王建國諸侯所以
　守舊邦¶書曰惟帝念功王者於是出好爵匡我堯緒
　永為漢藩¶浙江如帯稽山如礪福禄無窮貽厥百世
　汝往欽哉對¶揚我休命¶
是月内衙指揮使諸温以罪黜於温州是嵗下令以境
内¶田畝荒廢者縦民耕之公不加賦
<pb:KR2i0019_WYG_004-6a>
　時王募民墾荒田勿取其租稅由是境内並無棄田
　或¶有請糾遺丁以増賦王命杖之國門民皆大恱¶
(庚/戌)三年春二月金陵以偽永安軍節度使查文徽取福
州<md:KR2i0019_SBCK_004-5a>¶遣劔州刺史陳誨泉州刺史留從効率兵犯我無諸
王命¶指揮使潘審燔率師禦之遂生擒查文徽及行軍
判官楊¶文憲等三十餘人斬馘萬計陳誨留從効等走
之¶
　初福人告查文徽曰吴越兵已棄城去請公為帥文
<pb:KR2i0019_WYG_004-6b>
　徽¶信之乃遣陳誨率水軍下閩江文徽自以歩騎繼
　至城¶下閩州刺史吴誠詐遣兵數百出迎文徽誨諌
　曰閩¶人多詐未可圖也宜立寨徐徐圖之文徽曰疑
　則生變¶不若乗機據其城乃引兵徑進誨整衆鳴鼓
　還於江湄¶吴誠與潘審燔等勒兵擊賊大敗之遂執
　文徽等士¶卒戰溺死者一萬餘人陳誨等率親部而
　遁<md:KR2i0019_SBCK_004-5b>¶是月甲午丞相中書令鄖國公杜建徽卒
<pb:KR2i0019_WYG_004-7a>
　建徽字延光新登縣人祖仲明不仕累贈水部貟外¶
　郎父稜賛忠去偽功臣兩浙行軍司馬鎮海軍節度
　副¶使常潤二州刺史初入都建稜率鄉黨以武安為
　號時¶武肅王輔董庶人起石鏡鎮旋平(彭/城)漢宏功業
　寖盛稜¶謂諸子曰吾每責人不過十罰則為之傷心
　而觀錢公¶每有斬决皆談笑自若成大事者是人也
　當事之必¶貴吾族稜遂歸於我光啟三年命征薛朗
　平之遂為常¶州尋遷潤州乾寧中安仁義適東陽命
<pb:KR2i0019_WYG_004-7b>
　稜率師討平之<md:KR2i0019_SBCK_004-6a>¶及武肅王以宣州降卒𨽻中軍號武
　勇都前後左右皆¶無賴稜常患之乃宻䟽曰狼子野
　心稜觀武勇將士終非¶大王所蓄願以士人代之武
　肅王不聼及徐綰叛命使¶祭之旌其先見徽即稜子
　也少强勇不與諸弟𩔖甞¶於山莊搆小茆齋輒私署
　軍州押衙紀於棟鄉里見焉¶驚因聞於稜稜亦加責
　徽對曰大丈夫何止一軍事押¶衙耶始從軍無事人
　之志及稜歸武肅王乃從父命而¶盡心於我稜在常
<pb:KR2i0019_WYG_004-8a>
　州為淮人所逼徽馳赴父難不及境¶而城已㧞徽乃
　率所部還新登及稜自淮南歸軍中嚴整¶無改稜尤
　稱之徽累征伐皆单衣入陣賊衆無不披靡<md:KR2i0019_SBCK_004-6b>¶所至輒
　立大功軍中謂之虎子乾寧初從征董庶人被¶射中
　肩徽亦能軍開平中與武肅王弟鐸率師救姑蘇¶與
　敵遇因逼河河梁上斷乃鞭馬徑渡及㟁馬斃遂瘞¶
　之號曰馬塜至今存焉徐綰之叛徽馳自新登以本
　部¶赴難因命守禦時賊將聚木焚北門徽使持火鈎
<pb:KR2i0019_WYG_004-8b>
　取其¶木先焚之遂不得聚賊計遂罷時有勸王東保
　會稽徽¶按劔曰事茍不濟當同死於此必東渡亦售
　命於賊耳¶武肅王納之睦州陳詢之貳我也王以徽
　為詢姻婭¶頗疑之乃使馬綽伺其意徽曰陳氏負恩
　背義自貽覆¶族之禍徽既姻婭義當見疑然累書以
　諭之皇天后土<md:KR2i0019_SBCK_004-7a>¶茍或鍳照則㧞城獲書方明徽心耳
　俄有睦州㕔吏來¶降持徽所遺書至武肅王嘉歎久
　之賜徽錢一百萬徽¶兄建思甞譖徽於武肅言其第
<pb:KR2i0019_WYG_004-9a>
　中蓄兵仗將為異圖王¶使人閱之徽方食使者强抵
　徽卧内徽但食不頋使者¶聞之武肅王感悟益加殊
　待及搆第於城南王親¶與規畫徽性儉率出入導從
　不過數人凡財物多散鄉¶里親族武肅王每㑹王人
　必指之曰此杜丞相今日塵忝¶多其力也忠獻王時
　其孫昭逹為内衙都監使盛治第¶宅强徽觀之曰乳
　臭兒不諳事乃爾後昭逹果以罪誅¶及春秋髙尚能
　騎射甞從擊毬於廣塲興酣有宿中<md:KR2i0019_SBCK_004-7b>¶箭鏃自臂中飛
<pb:KR2i0019_WYG_004-9b>
　出人皆壯之徽為詩自叙曰中劔斫耳¶缺被箭射胛
　過為將須有膽有膽即無價初稜將亡散¶家財與諸
　子惟徽但授一笏稜曰此吾厯任所秉者唯¶汝能傳
　之徽厯官自武安都將國子祭酒至涇源昭化¶等軍
　節度使累官吴越國丞相兼中書令封鄖國公皆¶自
　國初至忠獻王以來奏授也凡子弟孫姪多連姻公¶
　室朱紫車馬充溢門庭有國以来莫比其盛卒年入
　十八諡¶曰威烈
<pb:KR2i0019_WYG_004-10a>
三月𠡠授王守尚書令増食邑二千戶實封五百戶夏
四¶月王以查文徽等獻於五廟國人為之聳觀<md:KR2i0019_SBCK_004-8a>¶　先是征伐以来擒獲雖衆而獻俘之禮至是方備¶
是月丙午王親享五廟六月勑授王兄東府安撫使𢎞
儇¶知福州威勝軍事秋七月戊寅命弟𢎞億為東府安
撫使冬十¶月王歸查文徽於金陵十一月朔日有蝕之
乙酉漢少主¶遇弑是嵗潭帥馬希廣為其兄希蕚所攻
殺而自立臣於金陵金陵遣將邊鎬¶守之盡遷馬氏之
<pb:KR2i0019_WYG_004-10b>
族於金陵是月漢¶太后臨朝¶
(辛/亥)廣順元年春正月丁卯周太祖即位改元大赦漢太
后¶遷居西宫三月𠡠授王諸道兵馬都元帥加食邑一
千戶¶實封三百戶仍降尚書令册禮夏四月王奉廢王
居東府<md:KR2i0019_SBCK_004-8b>¶　即越州王築宫室治園圃花卉山石池塘亭苑奉廢
　¶王日娱恱之嵗時供饋甚厚¶
夏六月丙午武勝清海等軍節度使王世父元懿薨¶以
<pb:KR2i0019_WYG_004-11a>
其子仁倣嗣¶
　元懿字秉徽武肅王第五子母李氏懿有燕頷之相
　起¶家鎮海軍右直都知兵馬使尋授安國衣錦軍防
　遏指¶揮使累授檢校兵部尚書懿性至孝而純直其
　母甞侍¶武肅王指令不稱㫖被捶自是成疾每疾發
　侍婢多厭¶倦惟懿不離左右雖糞溷亦親侍之常在
　衣錦城出逰¶諸野遇菖蒲花尋收之新定一日閭里
　間輒數處火起<md:KR2i0019_SBCK_004-9a>¶民頗憂懼有巫楊韞因之遂興妖言
<pb:KR2i0019_WYG_004-11b>
　曰某日某所復當¶火皆如其言民由是競禱之懿謂
　左右曰火如巫言¶巫為火也宜殺之以息其奸於是
　命斬韞於市火遂絶¶貞明中自新定判東陽東陽之
　南有白砂神郡人畏而¶奉之每嵗三月有大風雨自
　白砂起郡城或言神本¶海龍每嵗一復東南為怪壊
　民廬舎及懿臨郡夢朱衣¶言白砂王奉啟相國今以
　他適將由郡城且慮驚駭¶已由南山而去翌日風雨
　果如之人皆異之頗喜宴逰彫飾之事文穆王襲國
<pb:KR2i0019_WYG_004-12a>
　禮敬尤篤懿每飲酒及其半而¶傾於地文穆王因宴
　乃致鈔鑼於懿前意誡其事懿自<md:KR2i0019_SBCK_004-9b>¶是遂改累奏授賓
　睦二州刺史清海武勝等軍節度使¶太傅同中書門
　下平章事金華郡王終年六十六諡曰宣恵在郡¶三
　十年初懿之為新定有卜士方氏時人號為龜精常
　數卜¶以貽懿曰太乙接大河金華寳貝多郡侯六十
　六别處¶不經過至是果如其言¶
是月命復王從兄仁俊官爵
<pb:KR2i0019_WYG_004-12b>
(壬/子)二年春二月制授王天下兵馬元帥増食邑二千戶
實¶封五百戶改賜推誠保徳安邦致理忠正功臣夏四
月朔¶日有蝕之𠡠衢州刺史王叔元璝知福州威勝軍
事王弟¶𢎞偓為衢州刺史六月乙未王妣吴越國順徳
太夫人吴<md:KR2i0019_SBCK_004-10a>¶氏薨¶
　夫人錢塘人諱漢月中直指揮使珂女也幼而婉淑¶
　奉文穆王恭穆夫人尤寵愛之夫人善胡琴性慈恵¶
　而節儉頗尚黄老學居常被道士服餘皆布練而已
<pb:KR2i0019_WYG_004-13a>
　每¶聞王决斷政事有及重刑者夫人常頻蹙以仁恕
　為言¶諸吴將有遷授皆峻阻之及其入對多加訓勵
　有過失¶必面責之故諸吴終夫人之世不甚驕恣𠡠
　封吴越¶國順徳夫人薨年四十諡¶曰恭懿
秋八月丁酉𠡠葬恭懿夫人於錢塘慈雲嶺之西原九
月甲寅¶朔丞相裴堅卒<md:KR2i0019_SBCK_004-10b>¶　堅字廷實吴興人父光庭累官至中書令有術士景¶
　嵗&KR0014;言休咎以紙大書台字以貽光庭不旬日果貶
<pb:KR2i0019_WYG_004-13b>
　台¶州刺史大有政聲堅㓜明敏善屬文及長有知人
　之鑒¶事吴越國有善政條教有方累官禮部尚書中
　書令拜¶吴越國丞相終年五十六¶諡曰文憲
冬十月朗州指揮使(彭/城)言(姓犯武肅王/諱改彭城)舉兵逐邊鎬克
復湖南獻㨗於¶朝廷朝廷以為武平節度制置武安等
軍事因遷湖南節¶制府於朗州¶
(癸/丑)三年春二月湖州所𨽻建州降卒鄭懐嵩等十一人
以¶刺史散香於資福寺遂率其黨二百餘人作亂即日
<pb:KR2i0019_WYG_004-14a>
盡誅<md:KR2i0019_SBCK_004-11a>¶之三月𠡠授王起復鎮東大將軍左金吾衛上將
軍貟外¶置同正貟王以兄𢎞儇為温州刺史夏四月建
報恩元教¶寺於城北薦王妣也王親閲内外諸軍非驍
勇者咸停放之¶冬十月大閲馬歩軍艛艫於碧波亭十
一月命弟𢎞仰為¶台州刺史十二月湖南王逵舉兵執
朗州(彭/城)言囚之朝廷¶尋授王逵湖南節制是嵗東陽有
大象自南方来陷陂湖¶而獲之境内大旱邊民有鬻男
女者命出粟帛贖之歸其父¶母仍命所在開倉賑䘏
<pb:KR2i0019_WYG_004-14b>
(甲/寅)顯徳元年春正月丙子朔周主祀圜丘改元是月周
太¶祖崩晉王即位是為世宗夏五月辛巳王命鑄王妣
恭懿太夫<md:KR2i0019_SBCK_004-11b>¶人銅容二致於奉國金地二尼寺秋七月𠡠
遣使加授王¶天下兵馬都元帥仍賜金印冬十一月𠡠
遣進奏使章思¶忠歸諭機事航艦不利思忠溺焉是月
北漢主殂子鈞立¶
(乙/卯)二年春二月朔日有蝕之三月制加王食邑一千戶
實¶封四百戶夏四月庚子王親祀五廟秋七月庚午有
<pb:KR2i0019_WYG_004-15a>
虹入¶天長樓¶(樓在内/城之東)¶王避寢於思政堂九月王復於天
寵堂閏月丁酉世子¶惟濬生冬十月乙丑朔𠡠遣司空
李糓率師伐金陵十二月王遣¶使入貢𠡠王出兵㑹擊
金陵是月王師渡淮<md:KR2i0019_SBCK_004-12a>¶(丙/辰)三年春正月車駕東征詔王以國兵分路進討是月
南¶擊塲門樓火金陵李景僭稱唐皇帝致書於京師仍
令偽¶皇太弟璲致書於統師李糓又遣偽宰相孫盛等
入貢二¶月王師入淮南静海軍制置使姚彦洪率家屬
<pb:KR2i0019_WYG_004-15b>
軍士戶口¶等一萬餘人奔於我是月王命丞相吴程前
衢州刺史鮑¶修讓等攻毘陵命都指揮使路彦銖等伐
宣城命都指揮¶使羅晟等督水師次於江隂應王師也
既而𠡠遣殿直薛¶有光来宣諭仍賜沿身衣冠法物三
月我師克常州生擒¶刺史趙澤偏將諸承向重霸等一
百餘人遂班師¶
　時營田副使陳滿言於丞相吴程曰周師南征舉國
　驚<md:KR2i0019_SBCK_004-12b>¶擾常州無備易取也吴程如其言請於王從之丞
<pb:KR2i0019_WYG_004-16a>
　相元¶徳昭上曰唐大國未可輕舉也若我入唐而周
　師不至¶&KR0014;無慮乎吴程固争王遂命程取常州¶
是月金陵遣其偽燕王𢎞冀復據淮南王命從弟蘇州
刺史¶文奉為應援都統使屯於本州備徵發夏五月乙
酉建州刺史¶陳誨以小船沿溪而下福州指揮使馬進
姚章等執於賊¶未㡬誨亦宵遁是月車駕還京師六月
王命兄仁俊知¶福州彰武軍事(周改威武軍為/彰武軍史失書)秋九月
癸卯王親閲兵於龍山教塲冬十月¶車駕親征夀春是
<pb:KR2i0019_WYG_004-16b>
嵗始括境内民丁益師旅也¶
(丁/巳)四年春正月始議鑄錢三月王師大敗淮人於夀春
夏<md:KR2i0019_SBCK_004-13a>¶四月宣諭使薛有光航海歸於京師是月車駕還京
師¶秋七月庚子王命弟𢎞信爲衢州刺史八月勑遣諫
議大夫尹¶日就至賜王生辰御服紅袍二副冬十一月
車駕復東征是¶月泉州刺史留從効請修貢於京師附
我以聞詔從之¶
(戊/午)五年春正月丁未前衢州刺史王弟𢎞偓卒
<pb:KR2i0019_WYG_004-17a>
　偓字賛堯文穆王第十二子也母陳氏偓性仁慈事
　母¶以恭儉聞及為郡時嵗旱部民將逐食於他郡民
　不¶忍别偓俱詣郡&KR0441;告白而去偓為之流涕其為政
　寛恕¶厚重王加友愛尤篤及卒中外無不歎惜終年
　二十五<md:KR2i0019_SBCK_004-13b>¶二月丁卯王師復維揚𠡠遣殿直趙誨来宣諭仍出艛
艫於𤓰¶歩迎鑾長風渉等䖏王師欲濟江乃命上直都
指揮使邵¶可遷路彦銖等帥艦四百艘水師二萬以㑹
<pb:KR2i0019_WYG_004-17b>
之江北諸郡¶悉平三月王不康丙午𠡠命翰林學士都
承㫖陶糓司天¶監趙修已賜王羊馬槖駝每嵗班賜自
此始也是月金陵¶李景復稱江南國主遣偽臨汝郡公
徐遼宰相馮延己奉¶表稱臣於行在¶王師乃罷
　初金陵之將内附也王亦飛書以諭之既而附¶我以¶
　誠欵聞詔從之
夏四月辛酉城南火延<md:KR2i0019_SBCK_004-14a>¶於内城王出居都城驛詰旦煙
焰未息將焚鎮國倉王親¶率左右至瑞石山命酒以祝
<pb:KR2i0019_WYG_004-18a>
之曰不糓不徳天降之災宫¶室已矣而倉廪儲積盖師
旅之備實所痛惜若盡焚之民¶命安仰天其鑒之乃命
從官伐林木以絶其勢火遂滅即¶日王見丞相以下罪
已之暇且曰吾旬月所苦尤至而¶災釁之餘遂覺康裕
中外聞之頓安丁卯王命弟𢎞儀復¶為東府安撫使是
月𠡠遣天下都軍頭周廣来宣諭仍賜¶邵可遷以下及
將士衣服有差五月辛巳朔日有蝕之唐主去帝¶號奉
周正朔六月戊寅前台州刺史王弟𢎞仰卒<md:KR2i0019_SBCK_004-14b>¶
<pb:KR2i0019_WYG_004-18b>
　仰文穆王第十三子也母周氏仰善騎射通儒¶術能
　書寫及為郡吏民畏服性雖嚴急而政事寛簡終年
　二十四¶諡曰成顯
秋八月𠡠遣閣門使曹彬賜王兵甲旗幟等冬十月乙
巳王¶遷於思政堂是月南漢主殂子鋹嗣¶
(己/未)六年春二月甲申王遣丞相元徳昭寧國軍節度使
吴延福¶入貢京師夏四月車駕親征幽并是月𠡠陞湖
州為宣徳軍¶授王兄𢎞偡特進檢校太尉充本軍節度
<pb:KR2i0019_WYG_004-19a>
使五月熒惑犯¶心六月癸巳周世宗崩少主即位秋八
月𠡠加王食邑一千戶¶實封四百戶仍改賜崇仁昭徳
宣忠保慶扶天翊亮功臣<md:KR2i0019_SBCK_004-15a>¶又𠡠王元妃孫氏為吴越國
賢徳夫人王世子惟濬為鎮海¶鎮東等軍節度副使檢
校太保冬十月王重建功臣堂¶
(庚/申)建隆元年春正月癸巳今大宋皇帝受禪大赦改元
封¶周少主為梁王𠡠遣使来宣諭二月王但用今名避
廟諱¶也三月甲寅大慶堂成王舊邸也
<pb:KR2i0019_WYG_004-19b>
　堂寛髙廣大凡一百間命勒碑文以紀¶其事¶
夏四月勑授王兵馬大元帥加食邑一千戶實封五百¶
戶五月昭義軍節度使李筠叛丁巳車駕親征六月甲
午𠡠加吴¶越國賢徳夫人為賢徳順睦夫人又授兩軍
節度副<md:KR2i0019_SBCK_004-15b>¶使王世子惟濬金紫光禄大夫檢校太保充節
度使是月¶𠡠陞明州為奉國軍授王弟𢎞億金紫光禄
大夫檢校太保¶充本軍節度使秋七月庚子潞州平𠡠
遣通事舎人武懐節来¶宣諭九月甲寅楊州節度使李
<pb:KR2i0019_WYG_004-20a>
重進叛車駕東征¶¶是月王遣上直指揮使孫承佑率師
至潤以迎應之庚申王以寧國軍節度使王舅吴延福
等有罪並除名配外郡
　延福等兄弟五人俱有異圖左右將校勸王誅之王
　曰吾以先太夫人同氣之故安忍置之於法言訖遂
　嗚咽垂涕衆皆稱賀於是黜延福等於外郡以全吴
　氏之族
冬¶十一月丁未揚州平𠡠遣通事舎人王繼筠丁徳裕
<pb:KR2i0019_WYG_004-20b>
来宣諭仍<md:KR2i0019_SBCK_004-16a>¶賜國信庚申𠡠遣西上閣門副使武懐節来
宣諭甲子王命¶衢州刺史從弟𢎞信入貢
　自太祖革命王有貢奉即加常¶數太祖禮之亦異扵
　常
十二月戊辰車駕還亰是月王遷扵功臣¶堂¶
(辛/酉)二年春二月江南國主李景遷國扵豫章三月𠡠遣
使¶丁徳裕送王弟𢎞信囬仍賜王戰馬二百疋羊五百
口駝¶二十頭夏六月甲寅豫章李景殂子煜嗣位於金
<pb:KR2i0019_WYG_004-21a>
陵秋七月丁亥昭¶憲王太后崩遣使来宣告自五月不
雨至於是月玉命取龍¶湫於天台山以祈雨九月始𣙜
酤冬十二月王命弟𢎞信¶復為衢州刺史<md:KR2i0019_SBCK_004-16b>¶(壬/戌)三年春二月𠡠遣右殿直王蓍来宣諭仍賜國信夏
五¶月東陽信安新定三郡民災戊辰王遣使賑䘏秋七
月壬戌大風㧞¶木八月庚寅泉州留從効為大將張漢
思所弑漢思自稱權知¶清源軍事九月庚戌夜所在地
震響如雷冬十月庚寅勑遣上¶殿直景徳倫授兩鎮節
<pb:KR2i0019_WYG_004-21b>
度王世子惟濬為邕州建武軍節¶度使庚子𠡠遣西上
閣門副使武懐節至以泉州張¶漢思不禀朝命俾王責
之翌日王遣使往責之漢思遂從¶命焉¶
(癸/亥)四年春三月朔日有蝕之是月王師盡取荆湘之地¶
　初畨禺衡州刺史張文表侵湖南朝廷援之遂執文
　表<md:KR2i0019_SBCK_004-17a>¶及班師因取二地¶荆帥髙繼冲潭帥周保權並入
　於京師
夏四月丁未泉州張漢¶思為四門指揮使陳洪進所幽
<pb:KR2i0019_WYG_004-22a>
洪進歸命於王請命於¶朝遂授洪進平海軍節度使檢
校太傅秋九月丁巳重建天寵¶堂壬申大閲艛艫於西
湖賜内外將校服帶有差冬十月¶甲申獲巨魚扵江壖
長九丈六尺十一月甲子太祖有事南郊大赦¶改元乾
徳王命姪昱入貢𠡠遣引進使丁徳裕来宣諭仍加王
食邑一千¶戶實封四百戶改賜承家保國宣徳守道忠
貞恭順功臣¶又加建武軍節度使王世子惟濬檢校太
尉十二月孝明皇¶后崩𠡠遣使来宣告是月命姪郁<md:KR2i0019_SBCK_004-17b>¶為
<pb:KR2i0019_WYG_004-22b>
秀州刺史¶
(甲/子)乾徳二年春正月戊寅朔大雨震電二月戊申朔日
有蝕之三月制¶王落起復天下兵馬都元帥加食邑一
千戶實封四百戶¶四月重建城南寳墖寺成鑄武肅王
文穆王忠獻王銅容¶供於寺秋八月庚申王駕復¶天寵
堂謂丞相以下曰頃以寡徳遂貽災釁曽未十年中¶外
如斯實宗廟之休公等之力然作之者勞吾不敢忘更¶
賴公等以輔不逮丞相以下咸稱大慶冬十一月王師
<pb:KR2i0019_WYG_004-23a>
伐¶蜀王乃命親從都指揮使行軍司馬孫承祐等率師
會焉¶
(乙/丑)三年春正月乙酉西川平蜀主孟昶入於亰師二月
壬寅朔日有<md:KR2i0019_SBCK_004-18a>¶蝕之乙丑王命姪台州刺史昱入賀秋七
月有虎出於龍山凡¶傷數十人捕之逾旬而獲八月癸
卯重建寳墖寺於城北是月¶勅遣通事舎人張延通来
宣諭仍賜生辰禮物甲寅¶丞相吴程卒¶
　程字正臣山隂人祖可信定州虞唐縣令父蛻大順
<pb:KR2i0019_WYG_004-23b>
　中登進士解褐鎮東軍節度掌書記右拾遺累官¶禮
　部尚書程起家校書郎武肅王承制累授檢校戶部¶員
　外郎借緋長興初王女將選婚於士族乃以孟粲于¶
　葆暨程等三人見於王庭武肅王熟視程乃選之承
　¶制遷金部郎中借金紫以程有吏術<md:KR2i0019_SBCK_004-18b>¶因命提舉諸司
　公事文穆王襲國奏授程為職方郎中¶觀察支使節
　度判官天福中文穆王子儇遥典睦州命¶程知州事
　忠獻王時以程判西府院事尋拜丞相福州¶李儒贇
<pb:KR2i0019_WYG_004-24a>
　伏誅授程威武軍節度使乾祐三年淮人侵福¶州程
　授諸軍節度獲其將查文徽初淮人薄閩城授¶甲
　於將卒而將卒充溢庭廡紛然不可遏程因登檻瞋¶
　目叱之衆皆股栗自是軍政嚴肅程始在東越以父
　¶廕不事苦學有謂程曰觀子骨法與羣儒𩔖但恨他
　日¶登將相不長談論耳程遂勤學文穆王時有西府
　院官¶滕擕甞夢程化為赤龍望南方而去擕因語其
　夢於人<md:KR2i0019_SBCK_004-19a>¶曰吴氏子非我所測也及為福州始騐其兆
<pb:KR2i0019_WYG_004-24b>
　尋以國¶用䌓廣乃命程兼掌屯田𣙜酤事乾徳初程
　夢一羽人¶為布䇿於前計字之筭而所遺者三果三
　載而卒年七¶十三諡¶曰忠烈
冬十一月王命從叔前知福州彰武軍事元璝為睦州
刺¶史姪昱復為台州刺史¶
(丙/寅)四年春二月乙亥宣徳節度使同平章事王兄𢎞偡
卒
　¶¶¶偡字恵逹文穆王第八子也母陳氏起家内衙諸軍
<pb:KR2i0019_WYG_004-25a>
　都¶知兵馬使檢校司空年十八出為湖州刺史有妖
　巫登<md:KR2i0019_SBCK_004-19b>¶衙門大樹恣為鬼神語州人皆驚畏偡曰妖由
　人興乃¶命注弩而射之巫果請命因鞭之州人咸服
　偡明吏術¶&KR0014;為詩頗有竒句王嗣位恭敬尤篤顯徳
　中王城灾悉¶以器用服玩上之累奏授特進檢校太
　尉宣徳軍節度¶使建隆初勑授同中書門下平章事
　終年三十八諡曰恭義先是¶大星隕於西北月餘而
　偡終焉
<pb:KR2i0019_WYG_004-25b>
夏五月丙戌王從兄婺州刺史仁倣卒六月𠡠授王子
内衙都指揮使惟治為容州寧逺軍節度使金紫光禄
大夫檢校太保九月壬寅王避正寢於功臣堂計都入
須女也癸卯王兄知福州彰武軍事𢎞儇卒
　儇字智仁文穆王第二子也本名𢎞偁起家上直副
　兵馬使檢校尚書右僕射二十餘年為東府安撫使
　洞曉政術吏不敢欺文穆王嘉之賜金酒器一副因
　命兼領新定性簡儉善騎射&KR0014;書有文而自晦福州
<pb:KR2i0019_WYG_004-26a>
　初歸我將校有仇憾者率多相誣謂左右曰人各有
　憾一啟之誣搆交生人相疑懼豈國家推心懐逺之
　道也因悉不問閩人莫不感悦尋鎮永嘉愈事清率
　所蓄聲伎悉放之每食不過鮑魚菘菜而已顯徳中
　甞因入覲温人謂其將代乃卧轍阻之儇乃復伺夜
　出人皆宿於城門詰旦侍妾以籃轝先出衆疑儇在
　其中遽擁而廻官吏具聞王命示歸期人始從焉温
　人舊苦徭役儇乃置簿書以均之民感其恵多為儇
<pb:KR2i0019_WYG_004-26b>
　醮本命又俗尚淫祀儇皆鎻其祠宇器玩以充公用
　及移鎮無諸温人有擕家以從者謂之随使百姓儇
　出城日皆行啼巷哭曰願公早囬至是以神柩由温
　江歸㑹稽三郡之民為之號踊凡兩鎮無諸㑹稽一
　鎮永嘉通任二十餘年承制累授檢校太尉拜丞相
　終年五十有四諡節恵
冬十一月甲寅命王弟信知婺州武勝軍事
(丁/卯)五年春二月丁卯除睦州刺史元璝知福州彰武軍
<pb:KR2i0019_WYG_004-27a>
事戊辰王弟奉國軍節度使億卒
　億字延世文穆第十子母沈氏初孕文穆王夢僧入
　寢帳及生故字曰和尚起家内衙諸軍左右都虞侯
　檢校左僕射性俊㧞善屬文年二十一出為明州刺
　史頗著善政凡科率舊制除出之顯徳中王命括民
　丁將益軍旅州縣長吏因之多所殘弊億乃手䟽之
　辭理切直王感悟遂寢其事王甞與丞相以下論及
　時務且言民之勞逸率由時君奢儉因為詩二章以
<pb:KR2i0019_WYG_004-27b>
　言節儉之志命億應和億以北方侯伯多獻淫巧乃
　因詩以風刺王嘉歎乆之仍賜詩以美其意億甞以
　息女許王舅吴氏子而諸吴驕恣日益遂怒之自是
　不通時人稱其强正建隆初奏授明州奉國軍節度
　使檢校太保末年夢金甲神告其終期因㑹賓客飲
　酒與之訣寢疾三日而終年三十九諡曰康憲
壬申𠡠祀禹祠於東府己卯王從兄温州刺史仁俊卒
三月五星聚奎
<pb:KR2i0019_WYG_004-28a>
　如連珠在降婁之次太平之兆也¶
是月建武軍節度使檢校太尉王子惟濬入貢而還賞
賜¶吴越國賢徳順夫人珠翠冠帔等夏四月辛巳命王
子寧逺軍節度使惟治兼判奉國軍事秋七月辛亥𠡠
授王弟儀依前鎮東安撫使金紫光禄大夫檢校太保
冬十月王遣元帥<md:KR2i0019_SBCK_004-20a>¶府掌書記黄夷簡入貢是月𠡠遣使
至賜王生辰禮物¶十一月辛酉大閲於教塲仍宴將帥
(戊/辰)六年春三月乙酉丞相元徳昭卒
<pb:KR2i0019_WYG_004-28b>
　徳昭字明逺撫州南城縣人父仔倡任新撫饒信四
　州刺史淮南節度使檢校太傅仔倡之在信州也頗
　傾心於我屬衢睦作叛亦有犄角之力及為淮人所
　攻其下内叛遂奔於我武肅王禮以賔席惡其本姓
　危氏乃更曰元因為錢塘郡徳昭起家鎮東軍節度
　廵官錢塘縣令累授睦州軍事判官知台州新亭監
　始在信州仔倡使日者視諸子日者指徳昭曰獨此
　子非武官及學文其師授以文體文穆襲國命林鼎
<pb:KR2i0019_WYG_004-29a>
　為丞相曰元徳昭有輔翌之才吾子孫無所憂矣連
　掌文翰忠獻王時南閩用師凢兵機細務悉以委之
　尋拜丞相王即位禮遇彌至徳昭厚重多謀臨事而
　不撓每屬嚴警議者盈庭徳昭至則他論皆息軍中
　有不議理者徳昭以事諭之無不聼服性嗜酒雖沈
　醉無所怠事晚年衰耗王見之謂左右曰吾向見徳
　昭容色衰倦必一旦不諱人誰輔我因泣下徳昭理
　家以孝友聞每時序置酒環列几席者凡四代甞為
<pb:KR2i0019_WYG_004-29b>
　詩云滿堂羅綺兼朱紫四代兒孫奉老翁及寢疾自
　為埋文治後事終年七十有八中外無不歎息諡曰
　貞正
乙巳建奉先寺於城西薦文考也夏六月戊午蘇州長
洲縣民王安妻産三子秋七月北¶漢主殂養子繼恩嗣
九月北漢將侯霸榮弑其主而以繼元¶嗣壬辰福州彰
武軍事元璝卒
　璝少强直好詩學武及長從征有功屢授是任凡在
<pb:KR2i0019_WYG_004-30a>
　麾下畏服嚴明無有敢犯者處兄弟不疑侍文穆及
　王盡臣禮以此上下和睦卒年六十有七
是月勑遣使賜王生辰禮物¶冬十月辛酉命世子建武
軍節度兩軍副大使惟濬兩浙行軍司馬孫承祐入貢
助郊祭也十一月癸卯皇帝南郊大赦改元開寳十二
月己酉朔日有蝕之
　大宋嘉祐元年丙申嵗正月七日四代孫朝奉郎守
　尚書刑部郎中集賢殿修撰知梓州軍州事兼管内
<pb:KR2i0019_WYG_004-30b>
　橋道使提舉戎瀘等七州賊盜甲兵専勾當納溪夷
　人公事上䕶軍賜紫金魚袋錢中孚寫
　大宋紹興二年壬子嵗六月二十七日七代孫廸功
　郎前河南府儀曹椽錢渙伏覩曽祖修撰所傳吴越
　備史於蔡子發家遂取而歸復藏吾家焉在臨安府
　寳蓮山寺題
　
　吴越備史卷四

<pb:KR2i0019_WYG_005-1a>
欽定四庫全書
　吴越備史補遺
　　舊本備史皆止於戊辰年而忠懿之事未終此卷
　　不知作自何人盖恭本傳及秦王貢奉録家王故
　　事為之或以合於備史今釐正之
開寳二年春正月制加王食邑三千戶實封六百戶是¶
月遼主明扆嗣位秋八月𠡠遣使至賜王生辰禮物并
御¶衣紅袍一副金鎻甲一副及駞馬一百頭¶三年春正
<pb:KR2i0019_WYG_005-1b>
月王親饗五廟秋九月王遣子惟濬入貢是¶月詔王出
師伐富州王將起師尋以路逺詔止之¶四年秋九月𠡠
遣使賜王生辰禮物衣冠劔佩等冬十<md:KR2i0019_SBCK_004-20b>¶一月皇帝南郊
制加王食邑二千戶實封六百戶仍改賜¶開吴鎮海崇
文耀武宣徳守道功臣¶五年春三月建武軍節度使檢
校太尉王世子惟濬貢¶奉歸賫賜吴越國賢徳順睦夫
人珠翠冠帔各一副秋¶九月王遣元帥府掌書記黄夷
簡入貢太祖謂夷簡曰汝¶歸語元帥當訓練兵甲江南
<pb:KR2i0019_WYG_005-2a>
倔强不朝我將討之元帥¶當助我無信人言唇亡齒寒
王宻表謝且請師期冬十月¶王親饗五廟復謁寳墖寺
拜先王銅容¶¶六年秋八月𠡠遣使賜王玉帯一條御衣
一襲及生辰¶禮物冬十一月二日大雪雪氣如煙¶七年
夏五月𠡠遣進奏使錢文贄賜王襲衣玉帶玉鞍¶勒馬
各一事金器二百兩銀器三千兩錦繡一千段秋七¶月
𠡠詔王取常州¶
　詔曰𠡠錢俶朕統御萬邦撫臨兆庶推至誠而待物
<pb:KR2i0019_WYG_005-2b>
　期¶率土以歸心布恵行仁是予本志興師動衆非我
　願為<md:KR2i0019_SBCK_004-21b>¶惟彼江南言修臣禮久被撫綏之化頗傾依附
　之心貢封¶章則惟見恭勤修外貌則多從減降既云
　事大每欲包¶荒甘言甞信其赤心内稔豈疑其奸計
　而又疊傾誠欵¶願降冊封既禮分之未虧故我心之
　無間使人頻至詞¶㫖愈専是以特降近臣俾其畧来
　赴闕頒宣優厚恩禮¶殊隆何期終日包藏一旦彰露
　不惟多方託故懇避来¶朝而乃修葺城池選練軍旅
<pb:KR2i0019_WYG_005-3a>
　教習戰陣抽㸃鄉兵為捍¶拒之謀作攻守之備朝&KR0733;
　養冦垂二十年心狠貌¶恭突然自敗向展為臣之禮
　適滋觀釁之方每云傾輸¶動彰狡詐既行問罪須至
　興師今者禁衛出軍雲臺選<md:KR2i0019_SBCK_004-22a>¶將尅期攻取直抵昇州
　卿任重統戎心専蕩冦況早者¶曽披章奏具述事宜
　今騐姦兇果符陳請聞兹討伐必¶罄忠廑今候丁徳
　裕到彼住三五日可部領兵士起發¶且往攻取常州
　毘倚之懐寤寐無已故兹詔示想宜知¶悉
<pb:KR2i0019_WYG_005-3b>
是月王宻遣行軍司馬孫承祐入奏機事九月孫承祐
自¶京賫宻詔囬師期定矣王即日命境内訓練士卒揀
閲¶兵甲是月𠡠遣内客省使丁徳裕賜王生辰禮物冬
十月𠡠¶授王東南面招討制置使仍賜御劔一口御甲
一副金鞍¶御馬一疋仍命丁徳裕為行營兵馬都監又
以雲騎雄㨗<md:KR2i0019_SBCK_004-22b>¶等指揮歩兵凢千人輔王進攻常州是月
庚申王親率鎮¶國鎮武親從上直等都指揮使王諤等
五萬餘人發自國¶城丁徳裕為先鋒使是日天氣晴和
<pb:KR2i0019_WYG_005-4a>
風色便順癸亥次嘉¶禾有氣黒色形如覆舟當行府之
上占者曰王氣也丙寅¶王率諸軍入毘陵前鋒所至賊
望風而遁有獲巨龜於旌¶門之下占者曰𤣥武之應也
戊辰王次毘陵遂克闗城常¶人以牙城自守王命營於
九僊墩命親從指揮使凌超等¶分營四門命鎮國都指
揮使王諤攻江隂鎮武都指揮使¶金彦滔攻宜興並率
水艦由吴興出太湖而進十一月詔¶遣弓箭庫使王文
寳来宣諭仍賜湯藥以金盒盛封至是月王<md:KR2i0019_SBCK_004-23a>¶遷行府於
<pb:KR2i0019_WYG_005-4b>
賊城南門金彦滔克宜興獲其令尉等官士卒¶凡二百
五十人馬八十疋王即命金彦滔獻於京師十二¶月癸
亥王親率軍將攻㧞城寨殺賊軍二千餘人生擒¶六百
餘人辛未又敗賊萬餘人於城北金陵大將盧絳宵¶遁¶
　先是城中既危金陵遣大將盧絳率萬人来救至是
　敗¶之絳僅以身免¶
翌日王命鈐轄使沈承禮等並告於京師¶八年春二月
詔遣内直使陳理来宣諭仍以戎服五萬¶副賜王軍卒
<pb:KR2i0019_WYG_005-5a>
又賜王將帥服帶器帛有差是月王親率大<md:KR2i0019_SBCK_004-23b>¶軍攻其壘
不克夏四月我師復大攻城壘時偽知常州軍¶州事禹
萬誠遣觀察推官鄭簡降欵於軍門且請命焉¶王從其
請禹萬誠等詣行府待罪王賜以衣冠器幣等悉送於¶
京師以請命又命羊酒置其家以安慰之江隂寧逺¶等
軍沿江石橋等寨軍兵来降王悉宥之是月𠡠遣使来¶
宣諭授王守太師加食邑六千户實封九百户仍賜湯
藥¶及沿身法物等五月詔客省使丁徳裕權知常州仍
<pb:KR2i0019_WYG_005-5b>
又遣¶𠡠上侍禁李輝賜王襲衣玉帶玊鞍勒馬各一事
金器二¶千兩銀器一萬兩錦綵一萬段詔王歸國是月
王遣兩浙¶諸軍都鈐轄使沈承禮等率兵㑹王師於金
陵<md:KR2i0019_SBCK_004-24a>¶　先是毘陵降人凡二千餘口至是悉分還本郡¶仍表
　奏之詔書褒焉
冬十一月我師克金陵偽主李煜出降¶
　是日冬至軍中皆㑹飲承禮謂諸將士曰城中以我
<pb:KR2i0019_WYG_005-6a>
　¶節序必有讌享備我怠矣宜出其不意以圖之乃召¶
　敢死士十人以火攻其城陷其東門士皆賈勇攀¶壘
　而上王師覩之亦攻其南煜危廹遂出降焉¶
是月王乃表賀之復遣大將孫承祐上表請入覲十二¶
月王克金陵有功𠡠遣東頭供奉官徐靖賫賜王綵錦
八¶對御衣一副金盔一頂金甲一副御酒一百瓶駞馬
三百¶疋仍賜御札一通褒焉又賜王麾下孫承祐為平
江軍節<md:KR2i0019_SBCK_004-24b>¶度使沈承禮為寧海軍節度使又賜為防禦使
<pb:KR2i0019_WYG_005-6b>
者三人為¶刺史者六人賞克金陵之功也是月詔許王
入覲焉¶
　𠡠錢俶省所差鎮東軍支使王通今月二十八日走
　馬¶到闕奏今月十五日偽命知常州禹萬誠等歸附
　已安¶撫城中事具悉卿位髙王霸天付將才門専衛
　社之勲¶世著勤王之節一昨親提銳旅取彼堅城勢
　孤而既絶¶援兵力盡而遂輸降欵遽歴寒暄之候遂
　成克復之功¶永増史冊之光輝實恊君親之任委甚
<pb:KR2i0019_WYG_005-7a>
　為嘉賞不捨寐¶興故兹奬諭想宜知悉¶
九年春正月庚申王發自國城先是太祖皇帝因王入<md:KR2i0019_SBCK_004-25a>¶覲𠡠遣供奉官張福貴淮南轉運使劉徳言開古河一
道¶自𤓰洲口至潤州江口逹龍舟堰以待王舟楫¶
　其堰遂名曰大通堰¶又於京城之南勑建大第連亘
　數坊棟宇宏麗儲什物¶供帳之𩔖皆御王者賜名曰
　禮賢宅以俟王駐節焉
二月辛¶丑王次寳應勑遣引進使翟守素至賜王湯藥
<pb:KR2i0019_WYG_005-7b>
以金盒盛¶之又賜金鞍轡馬二疋仍押御厨儀鸞翰林
皆至焉甲辰¶王次泗州𠡠遣内臣至賜馬三百疋駞一
百頭以載行李¶辛亥又遣内司賓洎内臣至賜王夫人
孫氏湯藥二金盒¶法酒五十瓶茶果五十盒是日次近
畿皇帝詔山南東道<md:KR2i0019_SBCK_004-25b>¶節度使興元尹皇子秦王徳昭迎
勞仍賜法酒一百瓶果¶子一百盒翌日王至亰師詔興
元尹賜宴於迎春苑尋詔¶王居禮賢宅王未至前數日
太祖幸其宅躬自閲視¶其恩禮如此戊午王朝見於崇
<pb:KR2i0019_WYG_005-8a>
徳殿進賀平江南及允朝覲¶表貢奉犀玉帶及寳玉金
器五千餘事上酒一千瓶遂賜¶宴於長春殿中席就幄
次賜黄金照匣黄金鈔鑼及瓶盤等皆¶御物也己未王
進謝詔宴於後苑丙寅駕幸禮賢宅賜金¶二千兩銀三
萬兩絹二萬疋又賜王世子建武軍節度使¶惟濬及陪
臣通儒學士崔仁冀等絹帛有差是日王遣世¶子又進
通犀帶二條金玉寳器五千事三月制賜王劔履<md:KR2i0019_SBCK_004-26a>¶上殿
詔書不名進封王夫人孫氏為吴越國王妃封王女¶為
<pb:KR2i0019_WYG_005-8b>
彭城郡君仍詔内臣賜王妃湯藥法酒茶果等五百餘¶
事翌日宰臣上言異姓諸侯王無封妻為妃之典上曰
行¶自我朝盖旌忠賢何必古也時又詔王宴於苑中獨
太宗¶秦王侍坐酒酣上命王與太宗秦王叙昆仲之禮
王叩頭陳¶讓再四翌日太祖將幸洛陽詔王歸國王懇
請随駕詔不¶許惟留王子惟濬從行是月王奉辭詔遣
賜金器二千兩¶銀器一萬兩銀三萬兩對衣玉束帶玉
鞍轡御馬一疋細¶馬五疋綾羅錦縀共八萬疋戎装器
<pb:KR2i0019_WYG_005-9a>
八百事散馬一百疋¶衙墜腰帶絡縫衫等二千事又賜
王麾下將帥等官錢帛<md:KR2i0019_SBCK_004-26b>¶有差太祖謂王曰南北風土炎
暑不同宜加調䕶卿可早¶歸又親賜宻封包袱一封謂
曰卿至途中宜宻視之¶王涕泣進言願三嵗一朝上曰
川陸迂逺當俟我詔㫖即¶来次日王妃入辭中宫賜金
器三百兩衣著二千疋銀二¶千兩是月甲戌王離亰師
詔秦王賜晏於迎春苑𠡠遣引¶進使翟守素押翰林御
厨儀鸞送至睢陽次日又遣入内¶小底乗驛至賜王湯
<pb:KR2i0019_WYG_005-9b>
藥二金盒王妃湯藥一金盒戊子王¶在舟中再拜宻開
所賜黄袱視之皆羣臣乞留王章䟽¶也¶
　王既入朝文武羣臣屢上䟽乞留王太祖知王忠厚
　謹慎固不允及王¶起行時宻以賜焉¶
夏四月丙辰王至國城丙寅王命子惟治詣闕謝恩即¶
日王視事移座於東偏謂左右曰西北者神亰所在天
威¶不違顔咫尺某豈敢寧居乎五月太祖郊畢制加王
食邑三¶千户實封一千户秋八月𠡠遣進奏使汪知杲
<pb:KR2i0019_WYG_005-10a>
至賜國信¶及生辰禮物冬十月太祖宴駕太宗即位大
赦改元太平¶興國𠡠詔以封命諭王
　以廷美為開封尹封秦王徳昭為¶永興節度封武功
　郡王徳芳為興元尹
又𠡠遣侍御史雷徳驤来告哀¶王率府僚將校等發哀
王二日不食十一日不視事十一<md:KR2i0019_SBCK_004-27b>¶月王遣元帥府衙内
都指揮使王子惟渲賫通天犀帶一¶條金器五百事玳
瑁器五百事塗金銀香龍等巨萬詣闕¶以為賀是月𠡠
<pb:KR2i0019_WYG_005-10b>
遣樞宻都承㫖武珍制加王食邑五千¶户實封一千户
仍賜龜魚寳帶襲衣等是月呉越¶國王妃孫氏薨¶太平興國
二年春二月勑遣給事中程羽来歸王妃之¶賵諡王妃
曰(闕/)　夏五月王下令以文軌大同封疆無患¶凡百禦
敵之制悉命除之境内諸州城有白露屋及防城¶物亦
令徹去之秋八月詔遣翰林學士都承㫖李昉賜王¶生
辰禮物是月王遣兩軍節度使世子惟濬入朝修覲禮<md:KR2i0019_SBCK_004-28a>¶也¶三年春二月六日王發國城三月二日次揚州𠡠遣
<pb:KR2i0019_WYG_005-11a>
閣¶門使梁逈内班閻承翰来賜王湯藥茶酒及押諸司
官迎¶接七日次洪澤驛𠡠遣供奉官李思彦至賜王湯
藥一金¶盒玉鞍轡馬一疋散馬三十疋玳瑁絨毛暖衣
等物及賜¶從行將校有差十五日王次宿州又遣入内
小底副行首¶蔡守恩賫詔至仍賜王龍茶三觔以金盒
盛之御酒二十¶瓶荔枝鵝梨石榴共六百顆以銀装籠
子盛封十七日王¶次永城時太宗勑遣王世子兩軍節
度使惟濬迎候以内¶班李神佑領翰林儀鸞御厨諸司
<pb:KR2i0019_WYG_005-11b>
随世子至賜御筵一席<md:KR2i0019_SBCK_004-28b>¶是日王遣平江節度使孫承祐¶
自亰至傳宣撫問二更閣門¶使梁逈又至復傳宣撫問
二十四日王至亰師𠡠詔皇太¶弟開封尹廷美賜宴於
迎春苑仍遣賜王對衣八事玉排¶方腰帶金器一千兩
銀器一萬細衣三千疋玉鞍轡馬¶一疋是日王安居於
禮賢宅二十六日朝見於崇徳殿謝¶恩及謝差親王迎
接賜宴於長春殿王進上法酒五百瓶¶金銀器物三千
兩綾錦一萬龍鳳香等二萬事翌日遣使賜¶王生料羊
<pb:KR2i0019_WYG_005-12a>
二百口法酒三百瓶粳米二百石雜買錢一萬¶緡草料
柴炭稱是又賜從行將校等官錢三萬緡二十九<md:KR2i0019_SBCK_004-29a>¶日遣
内司賓来賜果子三十盒法酒一百瓶蒸羊食物等¶十
匱三十日詔王宴於後苑王復進寳玉金銀酒器等三¶
千兩通犀帶一條龍鳳龜魚帶六事時太宗命射每中
的¶者即進金銀器三百兩太宗中的者六夏四月八日
詔王¶宴於崇徳殿二十三日宴王於後苑二十六日詔
王宴於¶南郊御莊王又上酒器金銀器皿等共二千餘
<pb:KR2i0019_WYG_005-12b>
兩王酒酣¶至暮而歸第次日遣内司賔賜王御衣紅袍
一副綵衣六事¶寳帶一條金酒器三千兩細馬四疋御
馬一疋儀鸞一¶副是日王進拜表謝恩仍請以吴越封
疆歸於有司¶優詔不允
　表略曰伏有懇誠貯扵肺腑幸因入覲輒敢上言益
　虞神道<md:KR2i0019_SBCK_004-29b>¶之害盈必冀天時之從欲臣近䝉賜以劔履
　上殿詔書¶不名仍以本道召募卒徒甞營戈甲特建
　國王之號并¶増師律之嚴皆所以假其寵名詫其隣
<pb:KR2i0019_WYG_005-13a>
　敵方今幅員無¶外名數洞分豈可冒居自罹公議合
　從省罷以正等威¶除本道軍甲器已曽奏納外所有
　封吴越國王及天¶下兵馬大元帥職名並乞觧罷凡
　頒詔命悉願名呼庶¶聖朝無虚授之恩㣲臣免速亡
　之禍¶
五月三日遣内使賜王湯藥四金盒金器二百¶兩銀三
千兩次日王再上言¶請之
　略曰臣慶遇承平之運逺循肆覲之儀宸眷彌隆寵
<pb:KR2i0019_WYG_005-13b>
　章皆<md:KR2i0019_SBCK_004-30a>¶極斗筲之量實覺滿盈丹赤之誠輒兹披露臣
　伏念祖¶世以来親提義旅尊戴中京略有兩浙之土
　田討平四¶方之僭逆此際盖隔朝天之路莫諧請吏
　之心然而禀¶號令於闕庭保封疆於邊&KR1522;家世承襲
　已及百年今者¶幸遇皇帝陛下嗣守丕基削平諸夏
　凡在幅員之内悉¶歸輿地之圖臣一邦僻在江表職
　貢雖陳於外府版¶籍未歸於有司尚令吴越之民猶
　阻唐虞之化太陽委¶照不及蔀家春雷發聲尚為聾
<pb:KR2i0019_WYG_005-14a>
　俗則臣實使之然也罪莫¶大焉願以所部十三州獻
　於下執事其地¶閭里名數别具條析以聞伏望陛下
　念奕世之忠勤察乃<md:KR2i0019_SBCK_004-30b>¶心之傾向特降明詔允兹至誠¶
是月六日乃下詔¶從之
　詔曰卿世濟忠貞志遵憲度承百年之堂構有千里
　¶之江山自朕纂臨來修覲禮覩文物之全盛嘉書軌
　之混¶同願親日月之光遽忘江海之志甲兵樓櫓既
　悉上於¶有司山川田土又盡獻於天府舉宗効順前
<pb:KR2i0019_WYG_005-14b>
　代所無書¶之簡編永彰忠烈所請宜依¶
於是所部州十三縣八十六户五十五萬七百兵一十
一¶萬五千暨民籍倉庫盡獻於朝帝御崇元殿受之¶
　是月王麾下將佐軍校聞之皆慟哭曰吾王不歸矣<md:KR2i0019_SBCK_004-31a>¶𠡠陞揚州為淮海國制王依前守太師尚書令兼中書¶
改封王為淮海國王食邑一萬户實封一千户仍充天
下兵¶馬大元帥仍改賜寧淮鎮海崇文耀武宣徳守道
功臣以¶王弟𢎞儀𢎞信並為觀察使以¶王子惟濬惟治
<pb:KR2i0019_WYG_005-15a>
並為節度使十¶三日賜王淮海國王金印一靣仍賜禮
賢宅為永業十五¶日又授王子惟演惟灝及未官者子
弟并麾下將校孫承¶祐沈承禮並為節度使等官有差
又賜賓幕宰相而下拜¶官者又二千五百人二十三日
詔王宴於長春殿至暮歸¶第六月四日詔王宴於後苑
命世子惟濬侍坐泛舟於宫<md:KR2i0019_SBCK_004-31b>¶池十五日遣入内小底賜
王湯藥四金盒對衣四事八寳玉¶帶二條法酒一百瓶
二十四日詔王宴於御莊秋七月命¶亰城張燈於王宅
<pb:KR2i0019_WYG_005-15b>
第前後賜設燈山陳樂聲以寵之十八¶日詔王宴於崇
徳殿命世子惟濬侍坐焉二十六日遣¶使至王第慰問
仍賜茶藥一金盒八月六日詔王緦麻以¶上親並赴闕
授以官爵九日命以杭州伶人馬迎恩等四¶十五人賜
王俾偹旦夕宴樂十四日詔王宴於後苑泛¶逰宫池二
十四日遣内使賜王生辰禮物九月九日詔王¶大宴於
長春殿歡樂終日二十日王忽染風疾太宗傳宣¶旦夕
遣使撫問二十五日又遣内司賓賜王茶果湯藥等<md:KR2i0019_SBCK_004-32a>¶冬
<pb:KR2i0019_WYG_005-16a>
十月七日王進朝謝賜宴於後苑十一月朔太宗南郊¶
禮畢詔加王食邑二千户實封一百户十二月八日遣
使¶賜王蒸羊食物茶果等共十二匱法酒一百瓶二十
五日¶詔王宴於長春殿至暮歸第特輟御前二大燭送
焉¶
(己/卯)四年春二月朔王入朝賀大宴於苑中太宗顧王甚¶
厚飲必命釂王大醉及罷拜不能興太宗仍以金装擔
子¶送王歸第仍以賜之是月車駕征太原王請從行翌
<pb:KR2i0019_WYG_005-16b>
日詔¶中使别押諸司供帳御厨從王每旦夕傳宣撫諭
錫¶賚殆無虚日王小心畏慎每晨趨闕蚤先至宫門假
寐¶以待一日夜漏四鼔清蹕啟行時風雨大作諸節鎮
無<md:KR2i0019_SBCK_004-32b>¶一人至者太宗見王與世子惟濬稱歎久之謂王曰
卿¶中年宜避風冷自今入見不須太早仍輟御前四大
燭賜¶焉又召王旦夕宴飲一日中頓賜王從官酒食再
賜衛士¶羊肩巵酒觀其飲啖太宗見其雄壯因頋王王
進曰正所¶謂如虎如貔如熊如羆上大恱翌日㑹劉繼元
<pb:KR2i0019_WYG_005-17a>
降上御連城臺¶誅軍中先亡命於太原者時大臣皆侍
坐太宗頋謂王曰¶卿能保全一方以歸於我兵不血刃
深可嘉也¶仍賜紅&KR0129;一副玉鞍轡馬一疋細馬二疋又
賜世子¶惟濬細馬一疋綵衣一副秋七月車駕凱旋大
行封賞中¶書進擬加王食邑一萬户實封一千户以麻
卷入御筆改<md:KR2i0019_SBCK_004-33a>¶増加王二萬户實封二千户是月二十六
日王入朝賀進¶金銀器三千兩錦綺二百疋即宴王於
苑中又命世子¶惟濬侍坐八月二十四日遣中使賜王
<pb:KR2i0019_WYG_005-17b>
生辰禮物冬十月¶六日遣内使賜王法酒二百瓶御食
八匱十一月十二日¶宴王於長春殿十二月十九日詔
王宴於崇徳殿酒酣至¶暮歸第¶五年春正月太宗御朝
元殿受朝賀時王以劔履升殿¶觀者榮之三月清明節
太宗御大明殿召王乗馬擊毬凡¶五籌仍以毬杖引毬
以授王俾王擊之是日宴於殿廡飲¶必唱籌頋謂王曰
卿中年宜以此娯況今清明令節宜加<md:KR2i0019_SBCK_004-33b>¶調䕶王啟陳謝
夏四月一日王以風疾告假遣御籌中¶使一日三至第
<pb:KR2i0019_WYG_005-18a>
仍賜湯藥茶果間日一至六¶月三日車駕親幸禮賢宅
撫慰再四仍賜金器一千兩錢¶一萬索銀一萬兩綾絹
一萬疋王遣子惟治進謝秋八月¶十一日車駕又臨撫
慰親賜湯藥二金盒二十三日遣中¶使賜王生辰禮物
九月十一日王進朝謝於崇徳殿復上¶金&KR1019;定器二千
事水晶瑪瑙寳&KR1019;器皿二十事珊瑚樹一¶株冬十月二
十一日詔王宴於朝元殿至暮又以金&KR1019;肩¶輿送王歸
第仍以賜焉又以御前二大燭前導十一月戊¶午駕幸
<pb:KR2i0019_WYG_005-18b>
大名府王請從駕詔許賜王肩輿舁從行七日太宗<md:KR2i0019_SBCK_004-34a>¶獵
於城之東時風寒頗嚴令中使傳宣俾王先回是月二¶
十日車駕還京¶六年春正月王風恙復作遣尚醫中使
駱驛而至自是¶賜王免朝二月太宗南郊禮畢制加王
食邑一萬户實封¶一千户夏五月王尚在風疾遣中使
以紫白水晶棊子盛¶以金盒雜寳文楸棊枰賜王且諭
曰朕萬機之暇頗留¶意卿疾未痊宜用此自怡一日内
臣趙海常被酒詣王府¶第將吏以為傳詔者亟禀於王
<pb:KR2i0019_WYG_005-19a>
即進寢室見之海因問王¶疾何如王曰足疾已久沈痼
今又加之風眩海探懐中¶出藥百粒以奉王時王方命
茶盡餌之諸子孫及左右惶<md:KR2i0019_SBCK_004-34b>¶懼憂駭計無所出海既去
家人皆泣盖有所疑也王笑曰主¶上待我甚厚中貴必
良藥也翌日太宗聞之大驚即遣中¶使撫慰乃杖海脊
二十桎梏坐海於王第門者三日然後¶流於海島王遣
世子惟濬陳謝太宗撫問乆之又賜湯藥¶一金盒六月
十一日王復貢黄金三千兩白金二萬兩秋¶八月二十
<pb:KR2i0019_WYG_005-19b>
四日遣内使賜王生辰禮物翌日駕幸禮賢宅¶王疾尚
未痊出迎拜不能興太宗親曳之撫問再四王侍¶坐進
茶太宗仍賜細茶果二十盒袪風法酒二十瓶又賜¶王
子以下絹帛有差冬十月一日王朝謝於文徳殿太宗¶
大恱擕手撫問良久遂賜宴於長春殿謂王曰卿恙少
可<md:KR2i0019_SBCK_004-35a>¶天氣嚴寒宜避風冷自後免入朝王稽顙陳謝十二
月三¶日遣中使賜獸炭一千擔柴米稱是¶七年春三月
太宗貶秦王廷美為西亰留守夏四月王¶風疾復發太
<pb:KR2i0019_WYG_005-20a>
宗遣中使慰問賜王湯藥一金盒又遣入内¶小底以龍
鳳簫笛娱王終日秋八月二十四日遣中使賜¶王生辰
禮物翌日王遣子惟灝進謝貢金銀器二百五¶十兩¶八
年春正月十三日遣中使賜王珍珠寳燈一座仍命¶坊
市張燈於王第前後俾王怡恱三月三日詔加王食邑¶
二千戶實封五百户夏五月遣内使賜王珍珠黄羅&KR0987;
一<md:KR2i0019_SBCK_004-35b>¶龍香凉茶二十觔秋八月二十三日遣使賜王生辰
禮物¶翌日王遣世子惟濬貢上白龍腦香一百觔金銀
<pb:KR2i0019_WYG_005-20b>
陶器五¶百事銀二萬兩黄金一千兩冬十一月王以天
下無事兵¶革偃息乃讓大元帥及國封表上但許罷兵
柄其國封如¶故仍加王食邑三千户實封五百户十二
月六日遣中使¶賜御筵一席以儀鸞迎送王第近代無
比¶雍熙元年春二月二日上幸太乙宫路由禮賢宅王
力¶疾出見於道旁上駐輦撫諭至於再三及駕還命取
他路¶歸遣中使諭王恐煩迎接徑由他路歸矣¶夏四月
十三日遣中使賜湯藥二金盒秋八月二十三日<md:KR2i0019_SBCK_004-36a>¶遣中
<pb:KR2i0019_WYG_005-21a>
使賜王生辰禮物冬十月華山陳摶號希夷先生謁¶王
王問先生得養𤣥黙之道摶曰山野之人何知神仙¶黄
白之術也十二月十一日太宗郊禋禮畢進封王為漢¶
南國王加食邑二千户實封四百户仍改賜寧海鎮國
崇¶文耀武宣徳守道功臣¶二年春正月太宗以王善於
草𨽻遣中使取王草書筆¶迹王以風恙手不能握筆命
將往時所書絹圖草字遣世¶子惟濬同中使以進下詔
奬諭仍賜金匣玉硯一副龍鳳¶墨一百錠紅綠筆一千
<pb:KR2i0019_WYG_005-21b>
管盈丈紙二百軸細白絹三百疋¶幕府宰相洎朝中大
臣文士撰恩賜漢南國王金匣玉硯詩<md:KR2i0019_SBCK_004-36b>¶文進上觀覽命
黄絹圖本遣賜王夏四月召王宴於後¶苑帝曰春氣暄
和萬物暢茂四海安寧朕當以天下之樂¶為樂宜令賞
花賦詩五月駕幸禮賢宅撫慰久之又命¶王取平日所
書𨽻書觀看太宗大恱收取數幅翌日遣中¶使賜王御
筆二百枝龍墨二十錠紅袍一副秋八月二十¶三日遣
中使賜王生辰禮九月九日召王扶疾宴於崇¶徳殿是
<pb:KR2i0019_WYG_005-22a>
日楚王元佐廢為庶人¶
　元佐太宗長子也聰敏鍾愛之因力救秦王廷美貶
　不解¶遂發狂㑹重九宴諸王元佐以新瘥不預諸王
　歸過元佐遂恚曰是¶棄我也因夜縱火燒其宫太宗
　怒詔廢之<md:KR2i0019_SBCK_004-37a>¶冬十月遣内使賜王夫人龍鳳珠冠一頂金三百兩銀
二千¶兩十一月十五日遣中使賜王幕府將校幣帛又
加授王¶子惟治等九人官爵有差¶三年春二月太宗以
<pb:KR2i0019_WYG_005-22b>
王疾未痊詔免入朝改封南陽國¶王仍賜領南陽節鉞
加食邑二千户實封一千户麻降王¶復抗表陳讓國事
表四上四月王將赴南陽詔免入辭¶賜御衣一副襲衣
玉束帶一條金器一千兩玉石器皿一¶百事銀器一萬
兩仍詔山南東道節度使王子惟濬送王至尉¶氏縣詔
雍州團練使王子惟渲韶州刺史王子惟灝並從¶王行
是月二十六日王發亰師詔遣中使賜御酒二百瓶<md:KR2i0019_SBCK_004-37b>¶龍
茶二百觔櫻桃二金盒仍遣中使押翰林儀鸞御厨送
<pb:KR2i0019_WYG_005-23a>
王五月王遣子惟灝詣闕謝恩貢上鰲山寳樹一座紫
金¶獅帶一條金銀器皿共一萬兩太宗撫問再四六月
太宗¶命韶州刺史王子惟灝歸加王食邑五千户實封
三百户¶仍賜國信湯藥二金盒茶餅二十匱寳帶一¶條
金器一千兩銀&KR1019;器皿稱是又賜王子惟灝銀二百兩¶
秋八月王不康𠡠遣東頭供奉官髙品尚醫李宻并王
孫¶相繼而至又遣中使王首宿至賜王生辰禮物仍令
撫問¶¶四年春二月𠡠遣給事中崔灝改封王為許王加
<pb:KR2i0019_WYG_005-23b>
食邑<md:KR2i0019_SBCK_004-38a>¶一萬户實封二千户仍改賜安時鎮國崇文耀武
宣徳守¶道功臣¶端拱元年春正月太宗藉田大赦改元
二月𠡠遣中使¶進王為鄧王加食邑一萬户實封三千
户三月王遣子惟¶治表賀貢上金飾玳瑁器皿五百事
玉器二十事水晶盤¶四事金二千兩銀二萬兩錦綺二
萬疋羊二百口法酒二¶百瓶以為賀禮夏四月太宗命
王子惟治歸賜王御羅袍¶玉帶瑪瑙嵌珍珠酒器八對
又輟御前金燭臺一¶對以賜焉秋七月王復不康太宗
<pb:KR2i0019_WYG_005-24a>
聞之𠡠遣中使王守文¶翰林醫官王佑洎王諸孫駱驛
而至仍又𠡠遣供奉官詔<md:KR2i0019_SBCK_004-38b>¶加王食邑三萬户實封五千
户仍賜撫問及賫御藥一¶金盒八月王疾稍痊遣子團
練使惟渲詣闕謝恩貢上黄¶犀帶一大玉帶四金飾酒
器一千事黄絹草書八幅¶𨽻字四幅太宗撫問再四是
月𠡠遣皇城使李恵河州團¶練使王繼恩同王子惟渲
賜王生辰禮物國信至王扶疾¶拜命與来使燕接極歡
二十三日晡時王於寢齋之西軒¶命左右讀唐書數篇
<pb:KR2i0019_WYG_005-24b>
又命諸子孫誦調章詩叶數篇未訖¶忽風恙復作四鼓
而薨是夕大流星墜於正寢之上光燭¶滿庭¶
　王以天成四年八月二十四日四鼔而生復以端拱
　元<md:KR2i0019_SBCK_004-39a>¶年八月二十四日四鼓而薨以生記薨實周一甲
　子¶矣
即日王繼恩先還京報訃太宗聞之哀悼不已詔廢朝
七¶日復𠡠王繼恩押入内班賈繼勲䕶䘮歸於京師冬
十月二¶十四日王䘮發南陽十一月二十二日至亰師
<pb:KR2i0019_WYG_005-25a>
太宗復發¶哀詔權窆於城東别墅即日命有司致祭翌
日遣中使賞¶御筵一席致獻於王䘮次前二十五日太
宗御文徳殿命¶工部侍郎郭贅追册為秦國王太常定
諡曰忠懿二十八¶日復遣工部侍郎郭贅致祭於䘮次
十二月十八日遣中¶使獻茶湯於䘮次二年春正月丁
酉日遣使押翰林儀鸞¶鹵簿鼓吹葬王於河南府洛陽
縣賢相里陶公原命大臣<md:KR2i0019_SBCK_004-39b>¶以下俱素服送三十里仍命
有司撰碑文¶王任太師尚書令兼中書令國王凡四十
<pb:KR2i0019_WYG_005-25b>
年為元帥三十五年窮極富貴¶福履之盛近代無比王
性儉素自奉尤薄常服大帛之¶衣帷帳裀褥皆用紬絹
紫絁食不重味禀性謙和未甞忤物¶在藩日每有朝廷
使至接奉勤厚進貢之物制作精妙¶將遣使必列陳於
庭北面焚香再拜而遣之廢王甞於¶山亭擊鼓聲聞於
外守衛者遽以聞王王曰吾兄以閒¶適為懐非鼔樂不
歡乃命&KR1019;金魚水鼔四面奉之國人聞¶之感王孝友有
出涕者由是廢王無憂廢之恨終¶以疾卒太平興國中
<pb:KR2i0019_WYG_005-26a>
趙普再入相盧多遜罷為兵部尚¶書一日普召王世子
惟濬至謂曰朝廷知盧多遜求取¶元帥財物極多今未
鞫劾者恐累元帥耳請具所遣之¶物列狀上之惟濬歸
白王王曰主上英明凡大臣有過<md:KR2i0019_SBCK_004-40b>¶即自行何用狀上惟
濬懼普因與僚吏等再三堅請¶曰若不預言事恐不測
王曰且姑休矣我當取案籍考¶視之於時盡取當時簿
籍命火焚之即召惟濬等至謂¶曰我入朝之初荷蒙主
上殊常之遇故左右大臣咸有¶饋物非獨盧相也豈可
<pb:KR2i0019_WYG_005-26b>
見人將溺而加石焉汝等少年¶慎勿為此禍福我自當
之惟濬等惕懼而退普聞之召¶惟濬至深自歎服稱王
寛洪大度事遂寢王博覽經史手不釋卷平生好吟詠
在國中編三百餘篇目曰¶政本國相元徳昭翰林學士
陶榖皆撰序後文僖<md:KR2i0019_SBCK_004-41a>¶公搜尋遺墜總集為十卷撰後序
行於世時天禧四年¶文僖公沗機衡之命特詔尊王為
尚父王自國初供奉¶之數無復文案今不得而書唯太
祖太宗兩朝入貢記¶之頗備謂之貢奉録今取其大者
<pb:KR2i0019_WYG_005-27a>
如赭黄犀帶龍鳯龜¶魚仙人鰲山寶樹等通犀帶凡七
十餘條皆世希之寳¶也玉帶二十四紫金獅子帶一黄
金九萬五千餘兩銀¶一百一十萬二千餘兩綾羅錦綺
二十八萬餘疋色絹¶七十九萬七千餘疋金飾玳瑁器
一千五百餘事水晶¶碼碯玉器凡四千餘事珊瑚樹一
髙三尺五寸金銀飾¶陶器一十四萬事金銀飾龍鳯船
舫二百艘銀裝器<md:KR2i0019_SBCK_004-41b>¶械七十萬事白龍碯二百餘斤王自
入朝至歸國復入¶朝太祖太宗所賜金器并金物六萬
<pb:KR2i0019_WYG_005-27b>
四千七百餘兩銀¶器四十萬八千八百餘兩玉石器皿
一萬七千事寶玉¶帶四十二條錦綺羅紈一十六萬六
千三百餘疋御衣¶并袍襲衣等¶金盔六頂甲六副金玉
鞍轡御馬一十六疋細馬四¶十八疋駞三百餘疋散馬
二千七百二十疋金印四顆¶玉册二御劍三口法酒三
千餘瓶衙墜腰帶三千事鳯¶冠四頂他物稱是<md:KR2i0019_SBCK_004-42a>¶　
　吴越備史補遺
